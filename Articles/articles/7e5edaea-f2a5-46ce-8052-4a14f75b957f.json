{"id": "7e5edaea-f2a5-46ce-8052-4a14f75b957f", "meta_dataset": "", "meta_language": "Italian", "meta_label": "Group 1", "meta_title": "Migrante armato di pietre distrugge vetri supermercato: clienti barricati dentro", "url": "https://stopcensura.online/migrante-armato-di-pietre-demolisce-vetri-supermercato-clienti-barricati-dentro-video/", "text": "Paura ieri pomeriggio in un supermercato a Caltanissetta dove un 34enne ha lanciato pietre contro la vetrata e l\u2019ingresso. Pare per rappresaglia perch\u00e9 gli era stato proibito l\u2019ingresso perch\u00e9 sprovvisto di mascherina. Il personale e i clienti si sono barricati dentro e nel frattempo hanno contattato la polizia giunta poco dopo sul posto. \n\nAl loro arrivo gli agenti hanno trovato l\u2019uomo che brandiva un grosso masso all\u2019indirizzo della porta d\u2019ingresso del supermercato gi\u00e0 in frantumi. Lo hanno bloccato e portato in Questura dove \u00e8 stato identificato. Il responsabile della sicurezza dell\u2019attivit\u00e0 commerciale ha riferito ai poliziotti che poco prima l\u2019uomo era stato allontanato poich\u00e9 si era presentato all\u2019entrata del negozio privo di dispositivi di protezione individuale. Poco dopo era tornato e aveva iniziato a tirare grossi massi all\u2019indirizzo della porta d\u2019ingresso frantumandone i vetri. Il 34enne \u00e8 stato denunciato per danneggiamento aggravato e getto pericoloso di cose e sanzionato amministrativamente per violazione alla normativa anti Covid-19."}