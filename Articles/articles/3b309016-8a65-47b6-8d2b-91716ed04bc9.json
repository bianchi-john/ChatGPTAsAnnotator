{"id": "3b309016-8a65-47b6-8d2b-91716ed04bc9", "meta_title": "Potenza, strage di Covid in casa di riposo: morti oltre met\u00e0 degli anziani. \u00abOperatori al lavoro anche se positivi\u00bb", "url": "https://www.ilmessaggero.it/italia/potenza_rsa_covid_anziani_morti_operatori_positivi_cosa_e_successo_ultime_notizie_oggi_8_marzo_2021-5817369.html", "text": "\u00abPi\u00f9 che un focolaio, \u00e8 stato un altoforno. In pochi giorni sono morte pi\u00f9 della met\u00e0 delle persone presenti in una struttura\u00bb. Cos\u00ec il procuratore capo di Potenza, Francesco Curcio, nella conferenza stampa sull'arresto dei due soci titolari e gestori della casa di riposo per anziani di Marsicovetere, in indagini condotte dai carabinieri del Nas di Potenza e della compagnia di Viggiano e coordinate dalla Procura di Potenza. Tra la fine di settembre e la met\u00e0 di ottobre sono 22 in tutto le persone morte, di cui 17 ospitate a Marsicovetere e 5 in un'altra struttura a Brienza. Oltre all'affollamento della struttura e alla mancanza di dpi, Curcio ha rimarcato che \u00abotto inservienti su 10\u00bb anche se positivi prestavano assistenza agli anziani che non erano positivi, e in questo modo \u00abcontinuavano a infettare\u00bb.\n\nPotenza, \u00abmorti 22 anziani nella casa di riposo perch\u00e9... 8 MARZO Festa della donna, per l'8 marzo un gerbere in dono alle ospiti... LAZIO Vaccino Lazio, via alle prenotazioni per le classi 1944 e \u201845:... SALERNO Badante salva due anziani dall'incendio della loro casa e muore...\n\nPotenza, \u00abmorti 22 anziani nella casa di riposo perch\u00e9 non c'erano procedure anti Covid\u00bb: arrestati i due titolari\n\nIl focolaio di Brienza \u00e8 la conseguenza diretta del vasto focolaio della casa alloggio di Marsicovetere perch\u00e9 una paziente fu trasferita nell'altra struttura senza fare il tampone e si sono poi verificati i casi di Covid-19. Alla conferenza ha partecipato anche il tenente colonnello Vincenzo Maresca, comandante del gruppo tutela per la salute di Napoli dei carabinieri. Secondo gli inquirenti, \u00e8 stato accertato \u00abil nesso causale\u00bb tra i decessi e la gestione priva di qualsiasi attenzione alle regole e ai protocolli anti-contagio nella struttura di Marsicovetere.\n\nBadante salva due anziani dall'incendio della loro casa e muore tra le fiamme a Battipaglia\n\nLa struttura \u00e8 stata messa sotto sequestro il 2 ottobre, dopo la morte di cinque anziane. Dopo il provvedimento giudiziario, gli ospiti della casa di riposo di Marsicovetere, in quel momento 35 di cui 33 positivi, sono stati presi in carica dall'azienda sanitaria della provincia di Potenza (Asp) e trasferiti presso una struttura sanitaria a Potenza. Il numero dei decessi, per\u00f2, ha continuato a crescere. Le indagini si sono svolte con intercettazioni telefoniche, servizi di osservazione controllo e pedinamento, ispezione dei luoghi, acquisizione di cartelle cliniche e documentazione sanitaria e consulenze tecniche. Sono stati ascoltati i parenti degli anziani ospiti e i dipendenti della casa alloggio. In questo modo sono stati raccolti i gravi indizi per 22 omicidi colposi, epidemia colposa e pure per circonvenzione d'incapace."}