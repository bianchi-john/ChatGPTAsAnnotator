{"id": "e8d55156-ccb9-40f1-8940-2acbf8888b3c", "meta_dataset": "", "meta_language": "Italian", "meta_label": "Group 1", "meta_title": "Val Trebbia, agricoltori esasperati alla Regione: \u201cTroppi danni dagli animali\u201d", "url": "https://www.liberta.it/news/cronaca/2021/05/14/val-trebbia-agricoltori-esasperati-alla-regione-troppi-danni-dagli-animali/", "text": "Una ventina di aziende agricole di Bobbio, Coli, Corte Brugnatella e Travo hanno scritto alla Regione Emilia Romagna a causa dei danni provocati da caprioli, cinghiali e cervi, ma anche istrici e lupi, danni che in alcuni casi hanno dimezzato il raccolto. Gli agricoltori esasperati, per la prima volta si sono messi tutti insieme per bussare alla porta della Regione e dire che cos\u00ec non si va avanti.\n\n\u201cEppure i nostri prodotti sono tutti di assoluta qualit\u00e0, d\u2019eccellenza, il nostro foraggio \u00e8 ricercato per le sue propriet\u00e0 nutritive \u2013 spiegano -. Insomma il mercato c\u2019\u00e8, ma poi dobbiamo magari dire ai clienti \u201cCi spiace, non abbiamo pi\u00f9 nulla causa caprioli\u201d. Quello \u00e8 il nostro reddito, noi col lavoro ci viviamo\u201d."}