{"id": "1823680b-9ea2-4efa-8a3c-d18886dbd978", "meta_title": "Ammiraglio De Felice: \u201cLamorgese ha fallito, blocco navale per fermare invasione\u201d", "url": "https://stopcensura.online/ammiraglio-de-felice-lamorgese-ha-fallito-blocco-navale-per-fermare-invasione/", "text": "Ammiraglio De Felice: \u201cQuello a cui stiamo assistendo \u00e8 un clamoroso flop del ministro dell\u2019Interno Lamorgese. L\u2019Italia ancora una volta infatti \u00e8 lasciata sola dall\u2019Europa. E dal meeting in Portogallo non \u00e8 arrivata alcuna risposta concreta per ricollocare i migranti che sbarcano sulle nostre coste. Dal 2018 solo 1.273 migranti sono stati trasferiti dall\u2019Italia ad altri Stati, a fronte degli oltre 80 mila sbarcati\u201d. \u201cLa strategia italiana di puntare sui ricollocamenti \u00e8 dunque perdente ed apre ad un\u2019estate \u2018calda\u2019 valutando che, se non si cambia metodo, \u00e8 molto probabile l\u2019arrivo sulle coste siciliane, sarde e salentine di circa 70mila clandestini\u201d. Cos\u00ec il Primato Nazionale.\n\n\u201cLa strategia che propongo \u00e8 sempre la stessa: accordi con Tunisia e Libia per un pattugliamento navale e terrestre misto Paese europeo-Paese costiero nelle acque territoriali africane per lottare contro i trafficanti, evitare i morti in mare e continuare a sostenere i rimpatri \u201cspontanei e spintanei\u201d verso i Paesi di origine\u201d. Una soluzione potrebbe essere il blocco navale, dunque. Ma Lamorgese, intervistata da Avvenire, dice che non si pu\u00f2 fare, che \u00e8 \u201cuna misura di guerra\u201d e quindi \u201cnon si pu\u00f2 applicare, poich\u00e9 contrasta con le disposizioni che vietano il ricorso all\u2019uso della forza nelle relazioni tra Stati\u201d.\n\n\u201cLe cose non stanno cos\u00ec. Per blocco navale non si deve intendere tout court quello previsto dalla Carta dell\u2019Onu, inteso quale atto di difesa degli interessi nazionali nei confronti di un\u2019altra nazione non collaborativa, evidentemente ostile. Ma deve essere inteso ed attuato attraverso un accordo con il governo tunisino che permetta l\u2019attuazione di un sistema di sorveglianza e di un pattugliamento misto europeo-tunisino di forze navali nelle acque territoriali tunisine con mezzi e strumenti messi a disposizione o finanziati dell\u2019Unione europea\u201d."}