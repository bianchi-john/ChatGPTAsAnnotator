{"id": "e3449c8d-41de-4f8d-83d4-8d82eecd5234", "meta_title": "Con lo scooter contro il paletto di misurazione della neve: muore a 31 anni", "url": "https://www.ilmessaggero.it/abruzzo/morto_motociclista_campotosto_marchigiano_ascoli_piceno-5990856.html", "text": "Un morto sulle strade dell'Aquila. Un marchigiano di 31 anni, residente ad Ascoli Piceno, \u00e8 uscito di strada con la moto ed \u00e8 finito contro una paletto per la misurazione dell'atezza della neve. E' successo alle 15,30 sulla statale 80, nel comune di Campotosto, dove il motociclista era in viaggio da solo. A dare l'allarme i carabinieri che passavano sulla strada per un normale controllo del territorio e si sono trovati di fronte all'incidente. Per il ragazzo non c'\u00e8 stato nulla da fare: era morto sulla strada, lo scooter T Max poco distante."}