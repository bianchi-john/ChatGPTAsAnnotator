{"id": "7442ab45-1df3-4cf0-8237-391c079162d4", "meta_dataset": "", "meta_language": "Italian", "meta_label": "Group 1", "meta_title": "Sequestra due 13enni e le violenta per una notte: in cella operaio di 45 anni", "url": "https://www.ilmessaggero.it/italia/operaio_violenza_sessuale_ragazze_treviso-5795115.html", "text": "Avrebbe sequestrato due ragazzine di 13 anni per poi violentarle.\n\nUn operaio 45enne \u00e8 stato arrestato nel Trevigiano con le pesanti accuse di violenza sessuale su minori e sequestro di persona.\n\nLe due vittime lo conoscevano. Lui le avrebbe sequestrate per un'intera notte chiudendole nel suo garage per abusarne sessualmente.\n\nIl fatto \u00e8 avvenuto nel novembre scorso ma solo ora, riferisce la stampa locale, \u00e8 scattato l'arresto.\n\nL'operaio \u00e8 stato incastrato dalle analisi di laboratorio sugli indumenti e il pc sequestrati nella sua abitazione. Cos\u00ec \u00e8 scattata la custodia cautelare, disposta dal gip di Treviso Angelo Mascolo."}