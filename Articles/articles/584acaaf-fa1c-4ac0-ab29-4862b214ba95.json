{"id": "584acaaf-fa1c-4ac0-ab29-4862b214ba95", "meta_dataset": "", "meta_language": "Italian", "meta_label": "Group 2", "meta_title": "ARRESTATO MEDICO ONCOLOGO A BARI : 130MILA EURO ESTORTI AD UN MALATO DI CANCRO PER SOMMINISTARGLI GRATIS DEI MEDICINALI", "url": "https://www.ilcorrieredelgiorno.it/arrestato-medico-oncologo-a-bari-130mila-euro-da-un-malato-di-cancro-per-somministargli-gratis-dei-medicinali/", "text": "I Carabinieri hanno eseguito nei confronti di Rizzi oltre alla misura cautelare anche un decreto di sequestro preventivo per equivalente della somma di 136mila euro. I fatti sono relativi al periodo compreso tra dicembre 2018 e dicembre 2019. Durante perquisizione nell\u2019 abitazione del Rizzi, i Carabinieri hanno trovato reperti archeologici e oltre 1milione e 900mila euro in contante nascosti in buste e scatole per calzature.\n\nI Carabinieri hanno arrestato il medico oncologo barese Giuseppe Rizzi, posto agli arresti domiciliari, che sino a circa un anno fa in servizio all\u2019Istituto Tumori Giovanni Paolo II di Bari. Il pm Marcello Quercia della Procura di Bari gli contesta il reato di concussione aggravata e continuata in concorso con la compagna, l\u2019avvocatessa Maria Antonietta Sancipriani. I carabinieri hanno eseguito nei confronti di Rizzi Oltre alla misura cautelare anche un decreto di sequestro preventivo per equivalente della somma di 136mila euro. I fatti sono relativi al periodo compreso tra dicembre 2018 e dicembre 2019. Durante perquisizione nell\u2019 abitazione del Rizzi, i Carabinieri hanno trovato reperti archeologici e oltre 1milione e 900mila euro in contante nascosti in buste e scatole per calzature.\n\n\nL\u2019indagine \u00e8 partita dalla denuncia dei familiari del paziente, dopo la sua morte.E cos\u00ec i carabinieri hanno potuto accertare che il medico, che all\u2019epoca era dirigente nel dipartimento di Oncologia dell\u2019Istituto Tumori Giovanni Paolo II di Bari, mentre era servizio ma anche fuori turno, e comunque non in regime di attivit\u00e0 intra od extramoenia, avrebbe eseguito dlle prestazioni mediche, nello specifico delle iniezioni di un farmaco oncologico salvavita, per la cui somministrazione gratuita, in quanto a totale carico del Servizio sanitario nazionale, il medico avrebbe costretto il paziente a versargli ingenti somme di denaro e di altre utilit\u00e0, nella struttura ospedaliera e persino all\u2019interno della sede del patronato Caf gestito dalla compagna l\u2019avvocatessa Maria Antonietta Sancipriani attualmente co-indagata, che era stato adibito illegalmente ad ambulatorio medico !\n\nPer mesi il figlio di Ottavio Gaggiotti, ex dipendente di banca a Foggia deceduto per cancro nel febbraio dello scorso anno, ha registrato gli incontri tra suo padre, paziente oncologico, e il dottor Rizzi. Dopo la morte del padre, il figlio ha consegnato agli investigatori una pendrive contenente screenshot di conversazioni whatsapp e audio-video degli incontri che documentano le consegne dei soldi.\n\nDal 22 dicembre 2018 al 15 giugno 2019 sarebbero state consegnate dal povero Gaggiotti a Rizzi 54 mazzette per complessivi 127.600 euro, corrispondenti a 103 somministrazioni di un farmaco che il medico definiva \u201cmiracoloso\u201d: 900 euro ad iniezione oltre il compenso richiesto dal professionista che oscillavano da 400 a 700 euro a visita.\n\n\nLe consegne del denaro avvenivano quasi sempre nella stanza del medico in ospedale a Bari, con la porta chiusa a chiave e le tapparelle abbassate per evitare sguardi indiscreti. \u201cCi disse che non avremmo dovuto parlarne con nessuno sia delle somministrazioni farmacologiche sia delle dazioni di denaro in suo favore, altrimenti avrebbe bloccato tutto\u201d ha scritto il figlio nella sua denuncia, dicendosi \u201cintimorito\u201d dal medico, il quale \u201cspesso aveva affermato di avere conoscenze tra la massoneria e i servizi segreti e di aver estratto proiettili dal corpo dei delinquenti\u201c.\n\nGli inquirenti scrivono che \u201cLe condotte venivano poste in essere dalla coppia ( il medico Rizzi e l\u2019avvocatessa Sancipriani \u2013 n.d.r.) approfittando delle gravi condizioni psico-fisiche della vittima che versava in uno stato psicologico di soggezione e di reverenza oltre che di totale fiducia nel suo medico, al punto di indurre la vittima a riconoscerlo quale unico referente in grado di garantirgli la sopravvivenza e cos\u00ec ottenendo illecitamente la somma di denaro contante di circa 130 mila euro, regali e lavori edili nella sua villa a Palese\u201d. Il medico avrebbe illuso il paziente prospettandogli \u201cfalse speranze di sopravvivenza\u201d ed il malato, \u201cpur di restare in vita, continuava a soddisfare le ingenti e costanti richieste di denaro del professionista, dilapidando a sua volta il proprio patrimonio tanto da dover ricorrere agli aiuti economici di amici e parenti\u201d.\n\nLa Sancipriani come lei stesso racconta sulla sua pagina Linkedin, era consulente legale di una emitttente privata pugliese, Delta TV . Il Rizzi nelle interviste veniva spacciato come grande \u201concologo di grande fama\u201d. In realta non era \u201cfama\u201d, ma solo una grande fame di soldi !\n\nQuesto sito utilizza cookie di profilazione [propri e di altri siti] per inviarti pubblicit\u00e0 in linea con le tue preferenze. Continuando si accettano i Cookies secondo la Direttiva Chiudi\n\nIl medico barese Giuseppe Rizzi \u201cnon provava alcun tipo di piet\u00e0 nel chiedere ad un malato terminale di effettuare personalmente sforzi fisici per soddisfare le sue richieste\u201c. Nel centinaio di pagine di ordinanza cautelare disposta dal dr. Giovanni Anglana Gip del Tribunale di Bari, compare anche il racconto dei lavori di ristrutturazione pretesi dal Rizzi nella sua villa di Palese, per compensare i mancati pagamenti da parte di un paziente, ormai sul lastrico dopo avergli gi\u00e0 consegnato quasi 130 mila euro in contanti. A quei lavori il malato partecipava attivamente, aiutato da amici artigiani che \u201clavoravano gratis per senso di solidariet\u00e0\u201d, nella convinzione che quel medico stesse salvando la vita al loro amico.\n\n\u201cIl povero Ottavio ( il malato di cancro n.d.r.) che fisicamente era davvero molto deperito, ad un certo punto prese un martello e inizi\u00f2 a demolire con fatica le piastrelle da un muro\u201d ha raccontato un operaio agli inquirenti , \u201cResomi subito conto della sofferenza fisica, lo fermai, gli dissi di sedersi e riposarsi al fresco\u201d. Quando il medico non era soddisfatto di come procedevano i lavori, si rivolgeva operai dicendo che \u201cdovevano essere fatti a regola d\u2019arte, altrimenti l\u2019amico sarebbe morto\u201d. Affermazioni queste confermate da un\u2019altro operaio che ha confermato le parole proferite dal Rizzi: \u201cI lavori devono essere fatti bene perch\u00e9 io ho dato e sto dando tanto a Ottavio, senn\u00f2 da m\u00f2 che se ne sarebbe andato\u201d.\n\nIl medico era stato licenziato dall\u2019istituto Tumori \u2018Giovanni Paolo II\u2019 di Bari il primo marzo scorso \u201ccon licenziamento disciplinare senza preavviso proprio a causa dei comportamenti posti in essere nei confronti di un paziente oncologico e dei suoi familiari\u201d. Lo ha reso noto Alessandro Delle Donne commissario straordinario dell\u2019istituto, che ha espresso \u201cun sentito ringraziamento alle forze dell\u2019ordine per l\u2019attivit\u00e0 di indagine svolta, che ha permesso di accertare, anche nelle sedi giudiziarie, un fatto gravissimo, potenzialmente idoneo a gettare discredito sull\u2019immagine dell\u2019Istituto\u201c.\n\n\u201cL\u2019Istituto Tumori esprime inoltre piena soddisfazione per la collaborazione con le forze dell\u2019ordine e con l\u2019autorit\u00e0 giudiziaria a cui la direzione strategica si era rivolta, fin da subito, per segnalare le gravi condotte che avevano gi\u00e0 motivato il licenziamento disciplinare\u201d prosegue la nota \u201cFatti di tale gravit\u00e0 non devono succedere, mai, soprattutto nei luoghi in cui il patto di alleanza terapeutica fra medico e paziente deve fondarsi su un fortissimo rapporto fiduciario improntato all\u2019etica deontologica e professionale\u201c.\n\nL\u2019odierno risultato investigativo pone in risalto ancora una volta \u2013 scrive la Procura di Bari in un comunicato stampa \u2013 \u201cl\u2019importanza della fiducia che il cittadino deve porre nelle Istituzioni, denunciando all\u2019Autorit\u00e0 Giudiziaria o alle Forze dell\u2019Ordine qualsiasi pratica o comportamento ritenuto illegale, nella convinzione che il riparo nella giustizia \u00e8 l\u2019unica strada per la legalit\u00e0. A fronte di quanto innanzi, chiunque dovesse ritenersi vittima di analoghe condotte potr\u00e0 con fiducia rivolgersi al Comando Stazione Carabinieri di Bari Santo Spirito o al personale della Sezione di P.G. carabinieri della Procura della Repubblica c/o il Tribunale di Bari\u201c"}