{"id": "ab6bf492-cf58-45d2-bdcc-00a9314cec73", "meta_title": "Variante Delta Bologna: anticipo richiamo AstraZeneca per gli over 60", "url": "https://www.ilrestodelcarlino.it/bologna/cronaca/vaccino-anticipo-richiamo-astrazeneca-1.6544672", "text": "Da venerd\u00ec gli sms di invito per chi ha appuntamento tra met\u00e0 e fine mese. La seconda dose 2 settimane prima\n\nBologna, 1 luglio 2021 - La seconda dose di vaccinoi AstraZeneca due settimane prima della data fissata alla prima dose: l'Ausl cittadina corre per aumentare la copertura per combatttare la diffusione della variante Delta che a Bologna \u00e8 gi\u00e0 arrivata al 25% dei nuovi positivi. E che \u00e8 molto pi\u00f9 contagiosa e con sintomi lievemente diversi al virus ora predominante.\n\nPer questo, da domani, venerd\u00ec 2 luglio, arriveranno gli sms di invito per modificare l'appuntamento ai 18mila over 60 che hanno l'appuntamento fissato tra il 15 e il 31 luglio. Da sabato 2 luglio, potranno rivolgersi agli sportelli Cup e al servizio Cup nelle farmacie per riprogrammare il proprio appuntamento nell'arco di tempo raccomandato, anticipandolo con date a partire dal 7 luglio. Le sedi proposte saranno l\u2019Istituto Ortopedico Rizzoli, la sede vaccinale di UniSalute (via Palazzetti, 1/n - San Lazzaro di Savena) e l\u2019Hub Fiera di Bologna.\n\nSuccessivamente, a met\u00e0 mese, si proceder\u00e0 con l\u2019anticipo anche per le restanti 6.000 persone over60 prenotate ad agosto.\n\nE tra le \u2018formule dinamiche\u2019 pensate per gli ultrasessantenni - come precisa Raffaele Donini, assessore regionale alle Politiche per la salute - oltre all\u2019anticipo del richiamo con AstraZeneca, sono in programma anche gli open day con Johnson & Johnson riservati al recupero degli over 60 che ancora non hanno aderito alla profilassi."}