{"id": "489cd5fe-c6c4-46a5-af3c-57bb040756bd", "meta_title": "Cuneo: rifiutano di vaccinarsi, due operatrici di una Rsa in ferie forzate", "url": "https://torino.repubblica.it/cronaca/2021/05/29/news/personale_sanitario_no_vaccino_demansionati_ferie_forzate_primo_caso-303364802/", "text": "Per ora sono in ferie ma quando scadr\u00e0 il periodo di vacanza saranno collocate in aspettativa non retribuita. Due operatrici socio sanitarie di una casa di riposo di Caramagna, nel Cuneese, sono state allontanate dalla struttura perch\u00e9 non hanno voluto vaccinarsi e per la legge il vaccino \u00e8 obbligatorio per il personale sanitario. Le ferie forzate sono scattate un paio di settimane fa. \"Ci troviamo nella situazione di dover tutelare i nostri ospiti che non possono toccare i loro parenti da un anno e mezzo e le altre operatrici\", spiega Daniele Ruggero consigliere del consiglio di amministrazione dell'ospedale san Giuseppe. \"Ma allo stesso tempo non abbiamo voluto allontanare le nostre lavoratrici che sono con noi da molti anni - dice - per questo abbiamo scelto la strada delle ferie per il momento\".\n\n\n\n\nPer ora sono in ferie ma quando scadr\u00e0 il periodo di vacanza saranno collocate in aspettativa non retribuita. Due operatrici socio sanitarie di una casa di riposo di Caramagna, nel Cuneese, sono state allontanate dalla struttura perch\u00e9 non hanno voluto vaccinarsi e per la legge il vaccino \u00e8 obbligatorio per il personale sanitario. Le ferie forzate sono scattate un paio di settimane fa. \"Ci troviamo nella situazione di dover tutelare i nostri ospiti che non possono toccare i loro parenti da un anno e mezzo e le altre operatrici\", spiega Daniele Ruggero consigliere del consiglio di amministrazione dell'ospedale san Giuseppe. \"Ma allo stesso tempo non abbiamo voluto allontanare le nostre lavoratrici che sono con noi da molti anni - dice - per questo abbiamo scelto la strada delle ferie per il momento\".\n\nMario Raviolo dell'Unit\u00e0 di cirsi regionale \n\nL'alternativa per farle restare in struttura sarebbe stato ricollocarle in una mansione diversa che non prevedesse il contatto con gli ospiti. \"Ma siamo una struttura piccola e non avevamo altre mansioni da coprire\", prosegue il consigliere. La Rsa di Caramagna ha passato indenne la pandemia senza nemmeno un decesso per covid. \"Abbiamo dotato ospiti e personale di tutti i dispositivi possibili, \u00e8 un investimento che abbiamo fatto mettendo mano al capitale della casa di riposo\".\n\nQuando si \u00e8 iniziato a parlare di vaccini, a ottobre, le due oss si erano dette contrarie fin da subito e all'epoca altre cinque colleghe avevano mostrato qualche perplessit\u00e0 sul vaccino. Dopo un paio di incontri a cui aveva partecipato anche il dirigente dell'Unit\u00e0 di Crisi Mario Raviolo, molte si erano convinte, ma non le due operatrici. \"Non giudichiamo le scelte individuali sul vaccino, per\u00f2 non possiamo non applicare la legge\", ribadiscono dalla struttura. I sanitari non vaccinati non possono operare a contatto con i pazienti, se \u00e8 possibile devono essere ricollocati altrove. \"Ma in questo caso non era possibile\", spiega ancora il consigliere del Cda. Gli altri 65 dipendenti sono tutti vaccinati. Ora almeno una delle due oss minaccia di impugnare la decisione della casa di risposo."}