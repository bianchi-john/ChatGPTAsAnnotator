{"id": "10ee10e9-f467-4a5a-8d39-c2105ab56ef4", "meta_dataset": "", "meta_language": "Italian", "meta_label": "Group 1", "meta_title": "Ladri in azione a Podenzano e Suzzano, un residente li insegue nei campi", "url": "https://www.liberta.it/news/cronaca/2021/05/14/ladri-in-azione-a-podenzano-e-suzzano-un-residente-li-insegue-nei-campi/", "text": "Ladri ancora scatenati tra Val Trebbia e Val Nure. Ieri mattina hanno tentato due furti a Podenzano, non riuscendo a entrare in nessuna abitazione e fuggendo mentre stavano gi\u00e0 arrivando la polizia locale dell\u2019Unione Valnure Valchero e i carabinieri di San Giorgio.\n\nMa non si sono arresi e, a pochi chilometri di distanza, precisamente a Suzzano, hanno tentato di colpire in via Battisti, senza riuscire per\u00f2 a portare a termine altri colpi.\n\nDue giovani ragazzi sono stati infatti notati e sono scappati attraverso giardini e poi i campi, inseguiti a un residente e dai carabinieri di Rivergaro che erano in zona.\n\nQuasi certamente ad attenderli c\u2019era un terzo complice, a bordo di una vettura di colore scuro che si \u00e8 dileguata.\n\nA Niviano a fine aprile si erano contati cinque furti, quattro in abitazioni e uno in una carrozzeria."}