{"id": "384307de-ed33-426f-8131-76cc518ac9a8", "meta_title": "Papa Francesco rimarr\u00e0 in ospedale almeno una settimana dopo un intervento chirurgico al colon, dice il Vaticano", "url": "https://www.ilpost.it/2021/07/05/papa-francesco-colon/", "text": "Papa Francesco ha \u00abreagito bene\u00bb all\u2019intervento chirurgico programmato al colon a cui era stato sottoposto domenica e a meno di complicazioni rimarr\u00e0 in ospedale per una settimana. Lo ha fatto sapere l\u2019ufficio stampa del Vaticano. L\u2019intervento era stato programmato per curare una malattia chiamata stenosi diverticolare sintomatica del colon, cio\u00e8 un restringimento di uno dei tratti finali dell\u2019intestino dovuto all\u2019infezione di piccole sacche che si formano nella sua parete, i diverticoli."}