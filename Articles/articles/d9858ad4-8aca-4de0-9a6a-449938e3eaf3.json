{"id": "d9858ad4-8aca-4de0-9a6a-449938e3eaf3", "meta_title": "ACCORDO MINISTERO-REGIONI. STOP AL COPRIFUOCO IN ZONA BIANCA. SI RITORNA ALLA VITA NORMALE", "url": "https://www.ilcorrieredelgiorno.it/accordo-ministero-regioni-stop-al-coprifuoco-in-zona-bianca-si-ritorna-alla-vita-normale/", "text": "La proposta convenuta riportata in una nota stampa congiunta, \u201cprevede che fermi restando i criteri base della prevenzione, mascherine, distanziamento, areazione e sanificazione luoghi chiusi, una volta che una Regione entri nella zona bianca, sia superato il cosiddetto \u2018coprifuoco\u2019 e si possano anticipare al momento del passaggio le riaperture delle attivit\u00e0 economiche e sociali per le quali la normativa vigente dispone gi\u00e0 la ripresa delle attivit\u00e0 in un momento successivo\u201d\n\nStop al coprifuoco, resta l\u2019obbligo del distanziamento e della mascherina e tutte le regole e i protocolli per la ristorazione ed il commercio che vengono in vigore nelle zone gialle. Verranno anticipate tutte le riaperture previste dal decreto del governo per le prossime settimane. Le discoteche continuano a restare chiuse. Sono questi i punti essenziali dell\u2019accordo raggiunto sulle zone bianche controfirmato dal Ministero della Salute e le Regioni, nell\u2019incontro intercorso tra il ministro Roberto Speranza ed il presidente della Conferenza delle Regioni, Massimiliano Fedriga, al quale era presente anche il dirigente del Ministero, Giovanni Rezza, ed il presidente dell\u2019Istituto Superiore di Sanit\u00e0, Silvio Brusaferro.\n\nNel corso dell\u2019incontro \u00e8 stata discussa e condivisa una linea di azione per le zone bianche che sar\u00e0 poi introdotta in una prossima ordinanza del ministro Speranza che si \u00e8 dichiarato \u201csoddisfatto dell\u2019intesa perch\u00e9 c\u2019\u00e8 la consapevolezza che serve ancora prudenza e gradualit\u00e0\u201d. Affermazioni che sembrano come una replica sottile alle Regioni che invece avevano chiesto di poter riaprire le discoteche in sicurezza.\n\nLa proposta convenuta riportata in una nota stampa congiunta, \u201cprevede che fermi restando i criteri base della prevenzione, mascherine, distanziamento, areazione e sanificazione luoghi chiusi, una volta che una Regione entri nella zona bianca, sia superato il cosiddetto \u2018coprifuoco\u2019 e si possano anticipare al momento del passaggio le riaperture delle attivit\u00e0 economiche e sociali per le quali la normativa vigente dispone gi\u00e0 la ripresa delle attivit\u00e0 in un momento successivo\u201d. Il riferimento per lo svolgimento delle attivit\u00e0 \u00e8 quindi quello delle \u201cLinee guida per la riapertura delle attivit\u00e0 economiche e sociali\u201d, recepite dalla Conferenza delle Regioni.\n\nProprio in sede di Conferenza delle Regioni, ieri pomeriggio, i presidenti delle Regioni erano tornati alla carica chiedendo al Governo risposte sui due punti pi\u00f9 caldi del fronte riaperture: la \u201czona bianca\u201d ed il prosieguo della campagna vaccinale anche in vacanza \u2013 per la quale i governatori avevano proposto di vaccinare chi si reca in vacanza per periodi lunghi fuori (almeno dalle tre settimane in su) dalla propria Regione di residenza.\n\nPer la \u201czona bianca\u201d i presidenti delle Regioni avevano proposto di eliminare il coprifuoco, adottando regole e protocolli da zona gialla per far ripartire subito il settore del wedding e delle discoteche, insieme a tutte le altre attivit\u00e0 economiche, attivandosi nel primo caso, in anticipo rispetto alla tabella di marcia predisposta dal Governo, che invece fissava al 15 giugno la ripartenza di cerimonie e ricevimenti per i matrimoni , nel secondo sbloccando un settore, quello delle discoteche, che non \u00e8 ancora contemplato nel piano delle ripartenze.\n\nSono queste le direttrici da seguire secondo i presidenti delle Regioni per mettere sotto controllo il virus Covid-19 nella fascia di rischio pi\u00f9 basso tra le quattro del sistema di catalogazione delle Regioni, nella quale da luned\u00ec 31 maggio dovrebbero accedere il Friuli Venezia Giulia, il Molise e la Sardegna . Secondo le previsioni degli scienziati se l\u2019andamento dell\u2019epidemia continuer\u00e0 a far registrare un abbassamento delle curve di contagi, morti e ricoveri, entro la fine di giugno buona parte del Paese. Proposte queste che Fedriga subito dopo il vertice con i governatori, ha presentato al ministro Speranza e a Brusaferro.\n\nUna sorta di accordo-scambio dal punto di vista delle Regioni con il Governo, perch\u00e9 loro si impegnano a rispettare le regole fissate nei protocolli stilati per le zone gialle cio\u00e8 una precisa indicazione delle distanze da attuare e far rispettare nei locali, il numero massimo di persone da far sedere ai tavoli di bar e ristoranti, e non previste in zona bianca, cercando di ottenere in cambio una via libera alla ripartenza di tutte le attivit\u00e0 economiche, compresi il settore del wedding e delle discoteche, quest\u2019ultima respinta.\n\nMentre nelle Regioni in zona bianca il coprifuoco si rimuover\u00e0 immediatamente, verr\u00e0 eliminato su tutto il territorio nazionale dal prossimo 21 giugno."}