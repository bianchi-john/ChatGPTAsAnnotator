{"id": "11a8df48-f6eb-402a-87a8-52887d5d6fc0", "meta_title": "Iniziati i lavori di restauro del frontale del tribunale di Isernia", "url": "https://quotidianomolise.com/iniziati-i-lavori-di-restauro-del-frontale-del-tribunale-di-isernia/", "text": "Sono iniziati questa mattina i lavori di ripulitura del frontale del tribunale di Isernia, scolpito nel 1967 dai Fratelli Petrocelli. I lavori sono stati finanziati dalla sezione del Rotary di Isernia. Infatti tra le attivit\u00e0 istituzionali del Rotary Club di Isernia, Associazione Internazionale, oltre a quelle benefiche, rientrano anche quelle dedicate al patrimonio del territorio in cui il Sodalizio opera. Cos\u00ec dopo l\u2019intervento di pulizia e manutenzione del monumento del Maestro Cascella di Piazza della Repubblica di Isernia, con la cura dell\u2019annessa area verde, il Presidente, Massimiliano Belfonte e i Soci del Rotary Club di Isernia, hanno individuato, come altro bene comunale di particolare pregio bisognoso di analogo intervento, quello dell\u2019opera lapidea dei Fratelli Petrocelli, risalente al 1967, che decora l\u2019ingresso del locale Palazzo di Giustizia.\n\nL\u2019intervento consiste nella pulizia del materiale lapideo dei Fratelli Petrocelli e nella installazione della illuminazione notturna con luci a led dell\u2019opera, cos\u00ec da apprezzarne il valore ed impreziosire il decoro del Palazzo di Giustizia."}