{"id": "ebd7a58a-a18e-4b3f-b6c8-46329dbfb66c", "meta_title": "Reddito di cittadinanza, a febbraio importi inferiori per alcuni beneficiari: ecco perch\u00e8", "url": "https://gds.it/articoli/economia/2021/02/02/reddito-di-cittadinanza-a-febbraio-importi-inferiori-per-alcuni-beneficiari-ecco-perche-2e2b3abe-be09-4050-8cda-833dafe0ccab/", "text": "Il reddito di cittadinanza, a febbraio, dovrebbe essere accreditato il prossimo 26, un giorno prima rispetto al consueto 27. Ci\u00f2 \u00e8 dovuto al fatto che proprio il 27 febbraio sar\u00e0 un sabato.\n\nC'\u00e8 per\u00f2 un rischio per alcuni beneficiari. C'\u00e8 chi, infatti, questo mese potrebbe ritrovarsi nel conto un importo inferiore rispetto a quanto abitualmente ricevuto.\n\nA cosa \u00e8 dovuta la cifra minore? Potrebbe essere addebitato un conguaglio derivante da requisiti differenti rilevati nell'Isee 2021 rispetto a quello del 2020. Pertanto, ricalcolando le cifre, si potrebbe verificare un minore importo.\n\nL'importo varia in base a molti parametri: negli esempi indicati dal Governo, una persona che vive sola avr\u00e0 fino a 780 euro al mese di Reddito di cittadinanza; e poi fino a 1.330 euro al mese per una famiglia composta da due adulti e un figlio maggiorenne o due minorenni."}