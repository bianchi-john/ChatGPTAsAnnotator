{"id": "d7137589-65e6-426a-9f91-4fa2497b51c7", "meta_title": "Ex Ilva: sentenza, 22 e 20 anni a Fabio e Nicola Riva, confisca impianti a caldo", "url": "https://www.ansa.it/puglia/notizie/2021/05/31/ex-ilva-processo-22-e-20-anni-per-fabio-e-nicola-riva_e5095001-6353-4ddc-9324-23f032de968a.html", "text": "Ex Ilva: sentenza, 22 e 20 anni a Fabio e Nicola Riva, confisca impianti a caldo\n\nTre anni e mezzo a Vendola - Roma, - La Corte d'Assise di Taranto ha condannato a 22 e 20 anni di reclusione Fabio e Nicola Riva, ex proprietari e amministratori dell'Ilva, nel processo chiamato 'Ambiente Svenduto' sull'inquinamento prodotto dall'acciaieria durante la gestione della famiglia Riva. Secondo la sentenza, i due ex proprietari rispondono di concorso in associazione per delinquere finalizzata al disastro ambientale, all'avvelenamento di sostanze alimentari, alla omissione dolosa di cautele sui luoghi di lavoro. Tre anni e mezzo di reclusione sono stati decisi dalla Corte d'Assise di Taranto all'ex presidente della Regione Puglia, Nichi Vendola, accusato di concussione aggravata in concorso. Decisa anche la confisca dell'area a caldo dello stabilimento siderurgico."}