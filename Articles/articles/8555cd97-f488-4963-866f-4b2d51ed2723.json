{"id": "8555cd97-f488-4963-866f-4b2d51ed2723", "meta_dataset": "", "meta_language": "Italian", "meta_label": "Group 1", "meta_title": "Monopoli, negozio vendeva centinaia di mascherine FFP2 non conformi: denunce", "url": "https://www.ansa.it/puglia/notizie/2021/05/14/mascherine-anti-covid-non-conformi-sequestro-nel-barese_cf9f0827-6928-457e-a754-82b8e166566e.html", "text": "La Guardia di Finanza di Monopoli (Ba) ha sequestrato 670 mascherine FFP2 che non erano conformi ai requisiti imposti dalla legge. I dispositivi erano venduti in un esercizio commerciale che impiegava, inoltre, lavoratori in nero.\n\nNon solo mascherine: tra i prodotti sequestrati anche termometri e saturimetri sprovvisti delle indicazioni minime in lingua\n\nitaliana, e due lavoratori di nazionalit\u00e0 cinese sono risultati soggiornare clandestinamente nel territorio italiano. Entrambi denunciati, e anche per il datore di lavoro nonch\u00e9 titolare dell\u2019esercizio commerciale \u00e8 scattata la denuncia, oltre che per il reato di frode in commercio per la vendita di prodotti con caratteristiche non conformi alle normative, anche per aver favorito la permanenza in Italia dei due clandestini ed averli impiegati come lavoratori in nero."}