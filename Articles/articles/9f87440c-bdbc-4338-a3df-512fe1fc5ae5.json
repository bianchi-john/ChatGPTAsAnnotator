{"id": "9f87440c-bdbc-4338-a3df-512fe1fc5ae5", "meta_dataset": "", "meta_language": "Italian", "meta_label": "Group 1", "meta_title": "Covid, la Francia sconsiglia i viaggi in Spagna e Portogallo. Tokyo conferma lo stato di emergenza durante i Giochi", "url": "", "text": "PARIGI. Il segretario di Stato francese agli Affari europei, Cl\u00e9ment Beaune, sconsiglia di prenotare le vacanze estive in Spagna o Portogallo, a causa della situazione legata al coronavirus. \u00abQuelli che non hanno ancora prenotato le vacanze, evitate, evitiamo il Portogallo, la Spagna, tra le vostre destinazioni (...) Meglio restare in Francia o andare in altri Paesi\u00bb, ha dichiarato ai microfoni di France 2, aggiungendo che alcuni Paesi hanno \u00abtroppo aperto le porte\u00bb, con l'obiettivo di beneficiare della stagio\n\n\u00abIn modo generale, la pandemia non \u00e8 finita\u00bb, ha proseguito in un contesto in cui aumentano i timori, in particolare, legati alla variante Delta del coronavirus. Parlando sempre di Spagna e Portogallo, Beaune non ha escluso l'adozione di \u00abmisure rafforzate\u00bb nei confronti di questi due Paesi nei prossimi giorni se le contaminazioni dovessero continuare ad aumentare."}