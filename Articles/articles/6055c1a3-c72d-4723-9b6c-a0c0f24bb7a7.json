{"id": "6055c1a3-c72d-4723-9b6c-a0c0f24bb7a7", "meta_dataset": "", "meta_language": "Italian", "meta_label": "Group 2", "meta_title": "Con l\u2019auto contro il guard rail con alcol e droga in corpo: nei guai una 40enne di Calasetta", "url": "https://www.unionesarda.it/news-sardegna/sulcis-iglesiente/con-lauto-contro-il-guard-rail-con-alcol-e-droga-in-corpo-nei-guai-una-40enne-di-calasetta-byevwv41", "text": "Una 40enne di Calasetta \u00e8 stata denunciata ieri a Sant'Antioco dai carabinieri della locale Stazione per guida sotto l'effetti di alcol e sostanze stupefacenti.\nLa donna, disoccupata e con precedenti denunce a carico, mentre viaggiava in localit\u00e0 \"Sa Scrocca\" alla guida di una Fiat Panda, di propriet\u00e0 del padre 72enne, ha perso il controllo del veicolo finendo la sua corsa contro un guardrail, senza fortunatamente coinvolgere altri veicoli.\nDagli accertamenti alcolemici e tossicologici svolti all'ospedale civile \"Sirai\" di Carbonia la donna \u00e8 risultata positiva all'uso sia di cannabinoidi sia di alcolici.\nGi\u00e0 sequestrata la patente di guida."}