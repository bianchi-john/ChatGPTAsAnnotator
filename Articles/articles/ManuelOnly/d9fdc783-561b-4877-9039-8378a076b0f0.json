{"id": "d9fdc783-561b-4877-9039-8378a076b0f0", "meta_title": "Post contro la Meloni, il prof fa il martire: \u201cAvete aggredito la ricerca\u2026\u201d. Giorgia risponde per le rime", "url": "https://www.secoloditalia.it/2021/05/post-contro-la-meloni-il-prof-fa-il-martire-avete-aggredito-la-ricerca-giorgia-risponde-per-le-rime/", "text": "\u201cSono stato male interpretato\u201d. Ha pure il coraggio di lamentarsi del destino cinico e baro il prof della Ca\u2019 Foscari; balzato al disonore delle cronache per il post del libro \u201cIo sono Giorgia\u201d esposto rovesciato in una libreria Feltrinelli. Il docente ha postato l\u2019immagine scherzandoci su. Ma poi ha scelto di recitare la parte del martire, dopo avere visto la male parata: dalla dissociazione dell\u2019Universit\u00e0 nei suoi confronti alla solidariet\u00e0 generale giunta alla leader di FdI. Il professore ha risposto piagnucolando e attaccando con una faccia tosta che solo a sinistra possono ostentare impunemente.\n\nMeloni al prof: \u201cHa anche il coraggio di lamentarsi?\u201d\n\nE\u2019 attonita Giorgia Meloni che dai suoi profili social d\u00e0 una bella lezione al docente \u201cilluminato\u201d: ha pure il coraggio di lamentarsi. \u201cIl professore universitario che ha mostrato divertito la mia immagine a testa in gi\u00f9, invece di scusarsi ha dichiarato che \u00e8 stato \u201cerroneamente interpretato\u201d; e \u201cfatto oggetto di strumentalizzazione politica\u201d. Ecco per intero il delirio del docente: \u201cCome studioso di fascismo, di antisemitismo, retoriche politiche e Shoa, dichiaro che: il mio post sui social riguardante l\u2019esposizione in una libreria dell\u2019autobiografia dell\u2019onorevole Giorgia Meloni, \u00e8 stato erroneamente interpretato; e fatto oggetto di strumentalizzazione politica (\u2026).\u201d Con che coraggio.\n\nIl delirio del docente\n\nMa il delirio prosegue, un delirio di onnipotenza da parte del professor Simon Levis Sullivan: \u201cSi \u00e8 capziosamente aggredito attraverso i social media uno studioso e, pi\u00f9 in generale, il sistema accademico e della ricerca\u201d. Insomma, si vorrebbe quasi atteggiare a martire del sistema accademico italiano minacciato e oltraggiato. Samo a livelli di follia. Quale \u201cricerca\u201d ci sia dietro al suo gesto lo dovr\u00e0 spiegare prima o poi. Non solo, se fosse lui il paramentro di valutazione del sistema accademico italiano, staremmo freschi: dovremmo chiudere baracca e burattini. Infatti, chiede attonita e sarcastica Giorgia Meloni. \u201cCi illumini, professore: cosa intendeva? \u00c8 d\u2019accordo con quel gesto? La violenza le sembra un messaggio adeguato da insegnare ai suoi alunni?\u201d. Domande che rimarranno senza risposta.\nIntanto si attendono chiarimenti: \u201cMi dispiace per quanto accaduto \u2013 ha detto ieri la professoressa Lippiello, rettrice della Ca\u2019 Foscari\u2013 . Una volta appreso dello sgradevole incidente, provocato da un\u2019iniziativa del tutto individuale dalla quale Ca\u2019 Foscari prende le distanze, ho immediatamente chiesto chiarimenti al docente. Che ha rimosso il post. L\u2019Ateneo si riserva di valutare tutti i passi necessari a fare chiarezza sull\u2019accaduto\u201d."}