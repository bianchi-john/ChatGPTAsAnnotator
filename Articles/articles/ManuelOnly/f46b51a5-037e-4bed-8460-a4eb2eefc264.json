{"id": "f46b51a5-037e-4bed-8460-a4eb2eefc264", "meta_title": "Vaccini anti-Covid in azienda, Figliuolo: \u201cPer tutte le classi di et\u00e0 da giugno\u201d", "url": "https://quotidianomolise.com/vaccini-anti-covid-in-azienda-figliuolo-per-tutte-le-classi-di-eta-da-giugno/", "text": "Vaccini anti-Covid in azienda e per tutte le classi di et\u00e0 a partire da giugno. \u00c8 quanto prevede il commissario all\u2019emergenza Coronavirus, Francesco Paolo Figliuolo e riportato da Fanpage.it. Figliuolo ha detto che la sua idea \u00e8 quella di iniziare, a partire dal mese di giugno, a somministrare vaccini eliminando le fasce d\u2019et\u00e0. \u201cSe gli arrivi di vaccini a giugno saranno coerenti con la mia stima, quindi, saranno dai 20 milioni in su, una volta messi al sicuro gli over 80, i fragili e gli over 65, l\u2019idea \u00e8 di dare da giugno un via libera in maniera parallela, ovvero su tutte le classi d\u2019et\u00e0, e multipla, aprendo nuovi hub come nelle aziende\u201d, le parole di Figliuolo che ha quindi aggiunto che \u201ca giugno dobbiamo aprire alle altre classi, anche alle aziende\u201d. Il commissario straordinario Figliuolo \u00e8 arrivato stamani a Mestre, prima tappa della visita in Veneto alle strutture vaccinali, poi insieme al presidente della Regione Zaia e al capo della protezione civile Curcio \u00e8 giunto al Pala Expo di Porto Marghera, il pi\u00f9 grande hub regionale, che serve il territorio dell\u2019azienda ULSS Serenissima."}