{"id": "77644ccb-2ba6-46db-abea-6d81e09ed5af", "meta_title": "Matera, in casa marijuana e piante di canapa: arrestato", "url": "https://www.ansa.it/basilicata/notizie/2021/06/12/ha-in-casa-piante-di-cannabis-e-munizioni-uomo-arrestato_6ca4448b-f238-4932-a8b7-96f61a0021b6.html", "text": "Matera - In casa 160 grammi di marijuana, fuori al balcone cinque piantine di canapa indiana. Un 36enne \u00e8 stato arrestato dai carabinieri della Compagnia di Matera,per detenzione ai fini di spaccio di sostanze stupefacenti. Lo stesso era gi\u00e0 noto per fatti analoghi che anche in passato gli sono costati il carcere.\n\nI militari tenevano gi\u00e0 da tempo sotto controllo l'abitazione dell'uomo. Dopo aver acquisito elementi di certezza sul fatto che spacciasse droga, hanno deciso di effettuare una perquisizione domiciliare durante la quale, debitamente occultati, venivano rivenuti gli involucri con la marijuana, pronta per lo spaccio.\n\nL\u2019arrestato, proprio in virt\u00f9 dei suoi precedenti, \u00e8 stato accompagnato in carcere a disposizione della Procura di Matera."}