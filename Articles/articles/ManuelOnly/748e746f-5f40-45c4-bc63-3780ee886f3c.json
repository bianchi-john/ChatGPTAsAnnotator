{"id": "748e746f-5f40-45c4-bc63-3780ee886f3c", "meta_dataset": "", "meta_language": "Italian", "meta_label": "Group 1", "meta_title": "Da luned\u00ec via libera al vaccino per gli over 40, il commissario Figliuolo ha scritto alle Regioni", "url": "https://quotidianomolise.com/da-lunedi-via-libera-al-vaccino-per-gli-over-40-il-commissario-figliuolo-ha-scritto-alle-regioni/", "text": "Il commissario per l\u2019emergenza, il generale Francesco Figliuolo, ha inviato alle Regioni una lettera per dare il via libera alle prenotazioni, dal prossimo 17 maggio, anche per i nati fino al 1981, quindi gli over 40. Viene per\u00f2 raccomandato di continuare a mantenere particolare attenzione per i soggetti fragili e per le classi di et\u00e0 superiori ai 60 anni che ancora non dovessero essere stati vaccinati. L\u2019obiettivo \u00e8 quello della massima copertura.Quanto alla fornitura dei vaccini, la struttura commissariale ha inoltre fatto sapere che in mattinata \u00e8 iniziata la distribuzione di circa 2,1 milioni di dosi di vaccino Pfizer e che da domani \u00ab\u00e8 previsto l\u2019afflusso di oltre 170 mila dosi di Janssen all\u2019hub nazionale vaccini della Difesa, dove entro la fine di questa settimana arriveranno anche circa 360 mila dosi di Vaxzevria (ovvero AstraZeneca, ndr) e oltre 390 mila di Moderna\u00bb."}