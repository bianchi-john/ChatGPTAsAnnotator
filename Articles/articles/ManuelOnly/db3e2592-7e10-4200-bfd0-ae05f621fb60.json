{"id": "db3e2592-7e10-4200-bfd0-ae05f621fb60", "meta_title": "\u00abVaccinare entro fine luglio 7 pugliesi su 10\u00bb, la scommessa", "url": "https://www.lagazzettadelmezzogiorno.it/news/home/1300746/vaccinare-entro-fine-luglio-7-pugliesi-su-10-la-scommessa.html", "text": "Le possibilit\u00e0 che un 50enne possa vaccinarsi prima di un 60enne sono concrete. Scherzi delle prenotazioni che si incrociano con le fasce d\u2019et\u00e0. \u00c8 quanto sta accadendo negli hub vaccinali pugliesi, ma non solo. Non \u00e8 colpa di nessuno, sia chiaro. La politica sanitaria nazionale \u00e8 questa e la Puglia si adegua: si tende a somministrare infatti la prima dose a pi\u00f9 persone possibili, i richiami possono attendere. Sempre che i vaccini siano sufficienti. Almeno questo \u00e8 quanto emerge dai dati.\n\nLa Puglia si \u00e8 allineata alle indicazioni del commissario straordinario Francesco Paolo Figliuolo e da luned\u00ec prossimo anche i 49enni e 48enni potranno prenotare l\u2019appuntamento per vaccinarsi contro il Covid. Venerd\u00ec 21 maggio la fascia 40-49 anni sar\u00e0 completata con l\u2019apertura delle agende anche per chi \u00e8 nato tra il 1978 e il 1981. Le prime somministrazioni per gli under 50 potrebbero essere effettuate gi\u00e0 a fine maggio, l\u2019obiettivo della Regione \u00e8 inoculare la prima dose almeno al 70% della popolazione entro fine luglio..."}