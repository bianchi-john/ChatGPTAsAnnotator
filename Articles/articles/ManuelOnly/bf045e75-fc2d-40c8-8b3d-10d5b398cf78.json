{"id": "bf045e75-fc2d-40c8-8b3d-10d5b398cf78", "meta_title": "Usini resta covid-free, successo per le vaccinazioni nel Meilogu", "url": "https://www.unionesarda.it/news-sardegna/sassari-provincia/usini-resta-covid-free-successo-per-le-vaccinazioni-nel-meilogu-oy3wf33x", "text": "Usini \u00e8 ancora Covid-free. Lo annuncia il sindaco, Antonio Brundu, nel consueto bollettino settimanale. \u201cSiamo pronti ad affrontare le novit\u00e0 e speranze di questa zona bianca \u2013 ha dichiarato il primo cittadino -. Questo \u00e8 sicuramente un momento cruciale che, seppur con le dovute cautele, dovrebbe portarci definitivamente fuori dalla Pandemia e sperare in una ripresa sicura e rapida\u201d.\nProcedono a spron battutole vaccinazioni anticovid nel Meilogu: a Cossoine, secondo quanto reso noto dal comune, \u00e8 stata gi\u00e0 vaccinata circa il 90% delle popolazione. \u201cUn ringraziamento \u2013 ha dichiarato il sindaco, Sabrina Sassu \u2013 va a tutto lo staff medico e agli operatori sanitari che instancabilmente hanno garantito una costante copertura vaccinale nonostante i numerosi intoppi burocratici, ancora alle Consulte Giovanili, alla Protezione Civile e all'Avis di Bonorva. Ringraziamo anche l'Avis di Cossoine e il coordinamento dei colleghi amministratori, ma soprattutto ci teniamo a ringraziare i nostri cittadini. Grazie per aver mostrato grande senso morale, di responsabilit\u00e0 e senso civico\u201d.\nAnche questo fine settimana, l'hub di Bonorva ha superato le mille vaccinazioni. \u201cNon ci avrei scommesso 5 lire \u2013 ha sottolineato uno dei medici di base, Antonello Zanza -. Ad oggi possiamo dire che le nostre comunit\u00e0 hanno scavalcato la soglia del 65%dei vaccinati. Modello Mejlogu promosso a pieni voti. Voglio fare un applauso speciale a tutti i tecnici che hanno preparato i vaccini e le infermiere del territorio con i loro colleghi maschietti."}