{"id": "70f25ccb-11ca-458e-8d4c-998264097691", "meta_dataset": "", "meta_language": "Italian", "meta_label": "Group 1", "meta_title": "Locali da ballo, la protesta dei titolari: \"Vogliamo riaprire, dateci una data certa\"", "url": "https://www.lanazione.it/cronaca/locali-da-ballo-la-protesta-dei-titolari-vogliamo-riaprire-dateci-una-data-certa-1.6561643", "text": "Firenze, 6 luglio 2021 - I titolari dei locali da ballo della Toscana, chiusi dal febbraio 2020 per Covid, sono scesi in piazza oggi a Firenze con un 'presidio mediatico' promosso dal Silb-Fipe Confcommercio regionale davanti alla sede Rai di largo De Gasperi, per protestare insieme ai loro dipendenti e collaboratori e chiedere al governo di fissare una data certa di ripartenza per il comparto, che nella sola Toscana d\u00e0 lavoro a 16mila persone tra dipendenti, stagionali e indotto. \u00abVogliamo un futuro per il nostro lavoro, la legalit\u00e0 non pu\u00f2 essere sostituita dall'illegalit\u00e0 e dall'abusivismo\u00bb, afferma il vicepresidente del Silb-Fipe regionale Riccardo Tarantoli, che oggi ha guidato la delegazione toscana davanti alla Rai, esprimendo preoccupazione per il fenomeno dei rave party. Silb ha dato vita oggi a manifestazioni anche in altre 12 regioni italiane (Piemonte, Lombardia, Veneto, Friuli, Liguria, Emilia, Umbria, Lazio, Puglia, Campania, Sicilia, Sardegna)."}