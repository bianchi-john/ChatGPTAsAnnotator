{"id": "84c4cff4-f259-4ff3-9cd3-2e836bc405a8", "meta_title": "Coronavirus in Italia, 44 i morti nelle ultime 24 ore", "url": "https://www.lagazzettadelmezzogiorno.it/news/covid-news-h-24/1304711/corona-virus-in-italia-44-i-morti-nelle-ultime-24-ore.html", "text": "Sono 1.061 i pazienti ricoverati in terapia intensiva per il Covid in Italia, in calo di 34 rispetto a ieri nel saldo quotidiano tra entrate e uscite, mentre gli ingressi giornalieri, secondo i dati del ministero della Salute, sono stati 27 (ieri erano stati 29). Sono invece 6.591 i pazienti ricoverati con sintomi nei reparti ordinari, 209 in meno nelle ultime 24 ore.\n\nSono 164.495 tamponi molecolari e antigenici per il coronavirus effettuati nelle ultime 24 ore in Italia, secondo i dati del ministero della Salute. Ieri erano stati 247.330. Il tasso di positivit\u00e0 \u00e8 dell\u20191,8%, in salita rispetto all\u20191,3% di ieri.\n\nSono 44 i morti con il Covid registrati nelle ultime 24 ore (ieri erano stati 83). Si tratta del numero pi\u00f9 basso registrato dallo scorso 15 ottobre, quando furono 43. I positivi sono stati 2.949, in calo rispetto ai 3.351 di ieri. Questi i dati del ministero della Salute."}