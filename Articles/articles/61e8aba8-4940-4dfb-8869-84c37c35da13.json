{"id": "61e8aba8-4940-4dfb-8869-84c37c35da13", "meta_title": "Covid, Oms: \u00abCasi in aumento (+10%) dopo due mesi di calo. Si teme nuova ondata in Europa\u00bb", "url": "https://www.ilmessaggero.it/salute/focus/covid_oms_nuova_ondata_cosa_succede_ultima_ora-6055552.html", "text": "Il timore \u00e8 che in Europa arrivi una nuova ondata Covid, tanto che l'Oms lancia un allarme: \u00abCasi in aumento (+10%) dopo due mesi di calo\u00bb. L'Organizzazione Mondiale della Sanit\u00e0, infatti, ha dichiarato che i casi di Covid-19 in Europa hanno ricominciato ad aumentare dopo due mesi di calo e che c'\u00e8 il rischio di una nuova ondata \u00aba meno che non rimaniamo disciplinati\u00bb. \u00abLa scorsa settimana, il numero di casi \u00e8 aumentato del 10% a causa di un aumento di viaggi, assembramenti e allentamento delle restrizioni\u00bb, ha detto il direttore regionale dell'Oms per l'Europa Hans Kluge in una conferenza stampa.\n\nOms: \u00abMigliorare il monitoraggio degli spettatori degli Europei di calcio\u00bb\n \nL'Organizzazione Mondiale della Sanit\u00e0 sollecita un \u00abmigliore monitoraggio\u00bb degli spettatori degli Europei di calcio, alla luce dell'andamento dei contagi da Covid, invitando le citt\u00e0 che ospiteranno le ultime partite di calcio europeo a effettuare controlli pi\u00f9 accurati durante gli spostamenti degli spettatori, anche prima del loro arrivo e dopo la loro partenza dallo stadio. \u00abDobbiamo guardare oltre gli stadi\u00bb, ha detto Catherine Smallwood, funzionario della Oms europea, durante una conferenza stampa.\n\n\n\nIl timore \u00e8 che in Europa arrivi una nuova ondata Covid, tanto che l'Oms lancia un allarme: \u00abCasi in aumento (+10%) dopo due mesi di calo\u00bb. L'Organizzazione Mondiale della Sanit\u00e0, infatti, ha dichiarato che i casi di Covid-19 in Europa hanno ricominciato ad aumentare dopo due mesi di calo e che c'\u00e8 il rischio di una nuova ondata \u00aba meno che non rimaniamo disciplinati\u00bb. \u00abLa scorsa settimana, il numero di casi \u00e8 aumentato del 10% a causa di un aumento di viaggi, assembramenti e allentamento delle restrizioni\u00bb, ha detto il direttore regionale dell'Oms per l'Europa Hans Kluge in una conferenza stampa.\n\nAPPROFONDIMENTI\n\n \n\nOms: \u00abMigliorare il monitoraggio degli spettatori degli Europei di calcio\u00bb\n \n\nL'Organizzazione Mondiale della Sanit\u00e0 sollecita un \u00abmigliore monitoraggio\u00bb degli spettatori degli Europei di calcio, alla luce dell'andamento dei contagi da Covid, invitando le citt\u00e0 che ospiteranno le ultime partite di calcio europeo a effettuare controlli pi\u00f9 accurati durante gli spostamenti degli spettatori, anche prima del loro arrivo e dopo la loro partenza dallo stadio. \u00abDobbiamo guardare oltre gli stadi\u00bb, ha detto Catherine Smallwood, funzionario della Oms europea, durante una conferenza stampa.\n\n\nVariante Delta, Gimbe: 7 milioni di over 60 a rischio\n\nA oggi 2.384.966 di over 60 (13,3%) non hanno ancora ricevuto nemmeno una dose di vaccino e 4.648.515 (26,0%) sono in attesa di completare il ciclo con la seconda dose: sono dunque oltre 7 milioni gli ultrasessantenni parzialmente o totalmente esposti a rischio di malattia grave che non hanno adeguata copertura contro la variante Delta. A evidenziarlo \u00e8 il nuovo monitoraggio della Fondazione Gimbe.\n\nL'86,7% degli over 60 ha ricevuto almeno la prima dose di vaccino, con alcune differenze regionali: se Puglia, Umbria e Lazio hanno superato il 90%, la Sicilia si ferma al 76,2%. Mentre sono 2.384.966 (13,3%), dunque, gli over 60 che non ha ricevuto nemmeno una dose di vaccino, con rilevanti differenze regionali: dal 23,8% della Sicilia al 8,1% della Puglia.\n\nPur non conoscendo al momento l'esatta prevalenza della variante Delta in Italia, secondo il Gimbe, la sua maggiore contagiosit\u00e0 e la documentata limitata efficacia di una singola dose di vaccino richiedono una rivalutazione delle strategie vaccinali per minimizzarne l'impatto clinico e quello sui servizi sanitari. Due dovrebbero essere ora obiettivi prioritari alla luce dei quali rimodulare la campagna vaccinale: da un lato raggiungere il maggior numero possibile di over 60 che non hanno ancora ricevuto nemmeno una dose di vaccino, preferendo i vaccini a mRna, che consentono un richiamo in un arco di tempo inferiore rispetto a quelli a vettore virale; dall'altro anticipare quanto possibile la somministrazione della seconda dose in questa fascia di et\u00e0. Infine, \u00abrispetto alle forniture stimate nel Piano - spiega il presidente Gimbe Nino Cartabellotta - rimarrebbero da consegnare circa 20,9 milioni di dosi, il 27,4% di quelle originariamente previste: anche non considerando il vaccino di CureVac che non ha superato con successo i test clinici, in assenza di ulteriori consegne in settimana, il secondo trimestre chiuder\u00e0 con oltre 13,6 milioni di dosi in meno\u00bb."}