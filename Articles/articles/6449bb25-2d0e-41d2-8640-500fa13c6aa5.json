{"id": "6449bb25-2d0e-41d2-8640-500fa13c6aa5", "meta_title": "Sciacca, operatori ecologici senza salario da due mesi: sindacati pronti alla protesta", "url": "https://agrigento.gds.it/articoli/economia/2021/05/30/sciacca-operatori-ecologici-senza-salario-da-due-mesi-sindacati-pronti-alla-protesta-af979b25-87b5-4227-965c-908ad8e961fb/", "text": "La Fiadel \u00e8 pronta alla protesta per ottenere il pagamento con puntualit\u00e0 dei salari ai lavoratori impegnati a Sciacca nel servizio di raccolta rifiuti.\n\nDevono riscuotere la mensilit\u00e0 di aprile e quella di maggio \u00e8 maturata. Vincenzo Lo Re e Luigi Costa non escludono la programmazione di uno sciopero. Intanto, hanno chiesto una convocazione al comune e sollecitato la presenza all\u2019incontro anche della Srr e delle ditte che svolgono il servizio in citt\u00e0. I lavoratori sono dipendenti della Srr, ma in comando alle ditte e mensilmente l\u2019iter per il pagamento dei loro stipendi prevede passaggi che coinvolgono Comune, Srr e ditte."}