{"id": "a0ef9bee-4d9c-4873-9754-3e92632cfa59", "meta_title": "Sri Lanka: spiagge sommerse da detriti nave andata a fuoco", "url": "https://www.rainews.it/dl/rainews/media/Sri-Lanka-spiagge-invase-da-detriti-nave-andata-a-fuoco-2129990b-605e-4da7-97b2-a7e91a367299.html", "text": "ROMA, 29 MAG \u2013 Le autorit\u00e0 dello Sri Lanka hanno denunciato che i detriti di una nave portacontainer andata in fiamme al largo delle sue coste nei giorni scorsi hanno causato \u201cprobabilmente il peggior inquinamento delle spiagge della storia del Paese\u201d. Lo riporta la Bbc. La Marine Protection Authority (MEPA) ha affermato che l\u2019inquinamento da microplastiche potrebbe causare anni di danni ecologici all\u2019isola dell\u2019Oceano Indiano. Una nave che trasportava tonnellate di sostanze chimiche ha preso fuoco mentre aspettava di entrare nel porto di Colombo la scorsa settimana."}