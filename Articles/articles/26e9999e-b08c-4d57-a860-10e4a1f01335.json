{"id": "26e9999e-b08c-4d57-a860-10e4a1f01335", "meta_title": "Il premier Johnson con l\u2019Inghilterra anti-razzismo", "url": "https://it.euronews.com/2021/04/01/boris-johnson-regno-unito-un-modello-contro-il-razzismo-gli-attivisti-menzogne", "text": "LONDRA. \u00c8 stato uno dei temi forti a livello mondiale e lo sar\u00e0 ancora a lungo. Ecco, allora, che lo sport continuer\u00e0 a tenere i suoi fari accesi sul tema scottante delle discriminazioni etniche, ad iniziare da quelle subite dagli afroamericani. Non tutti sono d\u2019accordo, per\u00f2, quindi pesano anche le prese di posizione a sostegno di questa campagna contro il razzismo. E Boris Johnson \u00e8 una di queste voci autorevoli. Il premier inglese si \u00e8 infatti schierato con la sua Nazionale, che ha deciso d\u2019inginocchiarsi prima del fischio d\u2019inizio delle prossime partite della fase finale dell\u2019Europeo.\n\n\u00abIl Primo ministro rispetta pienamente il diritto di quelli che decidono di protestare pacificamente per far sapere i loro sentimenti\u00bb, si apprende dal portavoce del numero 10 di Downing Street.\n\nQuella del premier Johnson \u00e8 anche una reazione a quanto accaduto nelle ultime due amichevoli dei Leoni, quando una parte consistente di tifosi aveva fischiato i giocatori che si erano inginocchiati."}