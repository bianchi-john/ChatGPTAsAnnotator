{"id": "df86ebbe-1672-4c99-8895-b0fe742ed00c", "meta_title": "CSM ED I VERBALI DI AMARA: I SEGRETI DELLA NUOVA STAGIONE DI VELENI", "url": "https://www.ilcorrieredelgiorno.it/csm-ed-i-verbali-di-amara-i-segreti-della-nuova-stagione-di-veleni/", "text": "Questo nuovo scandalo calato sul Palazzo dei Marescialli, ha contorni ben poco definiti e si abbatte sulla credibilit\u00e0 del Consiglio Superiore della Magistratura, che adesso viene chiamato a ricostruire gli eventuali profili disciplinari di questa storia sperando capire e portare alla luce cosa sia realmente accaduto.\n\n\u201cHo ricevuto un plico anonimo, tramite spedizione postale, contenente la copia informatica e priva di sottoscrizione dell\u2019 interrogatorio di un indagato reso nel dicembre 2019 dinanzi all\u2019autorit\u00e0 giudiziaria. Nella lettera anonima quel verbale veniva indicato come segreto e l\u2019indagato menzionava in forma diffamatoria se non calunniosa , circostanze relative a un consigliere di questo organo\u201d. con queste parole del consigliere del Csm Nino Di Matteo, emerge una vicenda che aleggiava dietro le quinte della magistratura italiana da tempo, ma che era rimasta occultata fino all\u2019ultimo plenum di due giorni fa del Csm . Una storia di atti destinati a restare segreti ma successivamente diffusi, prima a consiglieri del Csm e poi ad alcuni giornalisti abituati ad utilizzare documenti anonimi. L\u2019ennesima storia di veleni tra toghe che sferra un nuovo colpo alla magistratura italiana che faticosamente provava a rigenerarsi dopo lo \u201cscandalo Palamara\u201d.\n\nNino Di Matteo ha riferito di aver consegnato quegli atti alla procura di Perugia, competente sui magistrati che lavorano a Roma. Una vicenda intricata, con due inchieste sulle quali due procure stanno cercano di fare luce. Una vicenda da ricostruire per fare chiarezza su una serie di interrogativi che restano aperti al momento.\n\nI documenti che arrivano segretamente nella primavera del 2020 al Csm, contengono un interrogatorio a Piero Amara, l\u2019ex avvocato esterno dell\u2019Eni che compare in innumerevoli inchieste della Magistratura di mezza Italia \u2013 a partire dal \u201csistema Siracusa\u201d ed i processi che riguardano l\u2019 Eni, che da qualche tempo ha iniziato a parlare ( o sparlare ?) con varie procure raccontando fatti e circostanze che non trovano quasi mai riscontri oggettivi.\n\nGli ultimi documenti arrivano da Milano al Csm ma non riportano alcuna firma. Il contenuto delle dichiarazioni rilasciate da Amara alla fine del 2019, fa venire i brividi tirando in ballo molti uomini delle istituzioni, tra i quali l\u2019allora presidente del consiglio \u201cgrillino\u201d Giuseppe Conte. Si parla di una presunta loggia massonica deviata, denominata \u201cUngheria\u201d, della quale questi soggetti farebbero parte. Sono le dichiarazioni di una persona come Amara, con delle sentenze di patteggiamento alle spalle per corruzione, che parla con la procura di Milano.\n\nL\u2019anomalia, o meglio lo scandalo \u00e8 che questi documenti restano per mesi chiusi nei cassetti senza che il suo contenuto sia verificato ed accertato, per capire se contiene qualche verit\u00e0 riscontrabile o si tratta ancora una volta delle farneticazioni e calunnie di Amara. A consegnarglieli irritualmente nelle mani di Piercamillo Davigo, fino a pochi mesi fa consigliere del Csm da cui non voleva decadere nonostante fosse andato in pensione, \u00e8 um pm della Procura di Milano Paolo Storari, il quale seguiva, ma adesso non pi\u00f9, l\u2019inchiesta sul presunto complotto ai danni dell\u2019Eni.\n\nLegittimo chiedersi perch\u00e9 il pm Storari si rivolge e consegna \u201cprivatamente\u201d questi documenti a Davigo. Il magistrato milanese sostiene di averlo fatto per \u201cautotutela\u201d, perch\u00e9 avrebbe chiesto per sei mesi delle indagini per approfondire il contenuto delle dichiarazioni di Amara. Ma non avendole ottenute, a suo dire, si \u00e8 rivolto all\u2019ex pm di Mani Pulite perch\u00e9 si conoscevano. Un comportamento anomale considerato che quegli atti erano riservati. Anche se, si giustifica Davigo, \u201cil segreto non \u00e8 opponibile al Csm\u201d dimenticandosi che lui era solo uno dei membri \u201ctogati\u201d del Consiglio Superiore della Magistratura.\n\nFra le pagine dei verbali di Amara compaiono anche dei riferimenti al consigliere del Csm Sebastiano Ardita, che aveva fondato la corrente \u201cAutonomia&Indipendenza\u201d insieme a Piercamillo Davigo, con il quale negli ultimi tempi, i rapporti tra i due non erano pi\u00f9 buoni ma a Palazzo dei marescialli sede del Csm, nessuno vuole spiegare il perch\u00e9. Secondo alcune dichiarazioni di Amara, al momento prive di alcun riscontro, anche Ardita sarebbe un componente di questa fantomatica \u201cloggia Ungheria\u201c, di cui nessuno sembra conoscere l\u2019esistenza.\n\nSecondo il noto autorevole magistrato antimafia Nino Di Matteo consigliere indipendente del Csm, queste dichiarazioni di Amara altro non sono che delle \u201cpalesi calunnie\u201d. sostenendo che \u201cLa loro falsit\u00e0 \u00e8 facilmente riscontrabile. L\u2019illecita diffusione di quei verbali anche all\u2019 interno del Consiglio superiore rappresenta un vero e proprio dossieraggio volto a screditare il consigliere Ardita e a condizionare l\u2019attivit\u00e0 del Csm\u201d.\n\nIncredibilmente siamo di fronte ad un pm (Storari) che vorrebbe approfondire delle dichiarazioni di un\u2019indagine avviando una nuova indagine. A suo dire nessuno lo ascolta in Procura di Milano, e quindi si rivolge ad un \u201camico\u201d, membro togato dell\u2019organo di autogoverno (sulla carta\u2026) delle toghe, per renderlo informato di quanto accaduto. Se un pm si sente legittimato a consegnare del materiale riservato e scottante ad un \u201cconsigliere del Csm che conosceva\u201d, \u00e8 normale chiedersi se qualcosa nel Palazzo di Giustizia di Milano o meglio nella procura di Milano, in questo caso non funziona.\n\nPossibile che un procuratore del calibro di Greco non voleva approfondire il contenuto dei verbali di Amara e quindi non dava risposte al pm Storari ? A questo punto dovr\u00e0 essere il Csm ad accertare e ricostruire i fatti, ed il pm Storari che ha consegnato il plico a Davigo si \u00e8 dichiarato pronto a riferire nel merito. L\u2019ennesima tempesta che si abbatte sulla procura ambrosiana guidata da Francesco Greco, dopo il caos del processo Eni-Nigeria nel quale gli indagati sono stati assolti .\n\nL \u2019Ansa scrive che tra i magistrati milanesi c\u2019\u00e8 chi sostiene che l\u2019indagine che il pm Storari voleva portare avanti sarebbe stata bloccata per non inficiare il processo in corso sulla vicenda Eni-Shell/Nigeria. Ma nello stesso momento, altri magistrati sotto rigido anonimato sostengono nei corridoi della Procura di Milano che l \u2018autotutela\u2019 invocata dal pm prevede, invece, dei precisi passaggi formali che in questo caso sarebbero stati calpestati con la diffusione di interrogatori secretati.\n\nMa dopo che Davigo entra in possesso di questi verbali accade qualcosa di imbarazzante . L\u2019ex pm di Mani Pulite oggi in pensione, si limita a dichiarare che aveva \u201cinformato chi di dovere\u201d a suo tempo aggiungendo: \u201cCosa deve fare un pm (riferendosi a Storari, ndr) se non gli fanno fare ci\u00f2 che deve, cio\u00e8 iscrivere la notizia di reato e fare indagini per sapere se \u00e8 fondata?\u201d.\n\nContattato dai cronisti giudiziari milanesi, il capo della Procura milanese Francesco Greco si affretta a buttare acqua sul fuoco. \u201cMa quale spaccatura?\u201d, replica a chi gli chiede che aria si respira in questi giorni nelle stanze della procura. Davigo difende il sostituto milanese sostenendo che non ci sia alcuna irregolarit\u00e0. A smentirlo, per\u00f2, \u00e8 proprio il procuratore generale della Cassazione Giovanni Salvi, al quale aveva riferito solo in merito ai contrasti interni alla procura di Milano. E cos\u00ec dopo un incontro con Greco nell\u2019ufficio dello stesso procuratore generale, i verbali di Amara erano stati trasmessi a Perugia, titolare delle inchieste che riguardano l\u2019avvocato (perch\u00e9 coinvolgono toghe romane). Adesso a condurre le indagini sulla presunta \u201cloggia Ungheria\u201d \u00e8 il procuratore capo di Perugia Raffaele Cantone.\n\nNel frattempo per\u00f2 il procuratore di Brescia Francesco Prete, che ha competenza sui comportamenti dei magistrati milanesi, sta visionando gli atti per valutare l\u2019apertura di un fascicolo conoscitivo in merito alla vicenda valutando l\u2019iscrizione di Storari sul registro degli indagati per la rivelazione del segreto d\u2019ufficio. Il pm milanese Paolo Storari si \u00e8 detto pronto a essere sentito\n\n\nNel frattempo la vicenda trapela fuori dal Csm. Infatti quelle carte che a Palazzo dei Marescialli sarebbero dovute arrivare mediante canali ufficiali venendo consegnate prime ad una procura e non consegnate \u201cbrevi manu\u201d a Davigo sarebbero dovute rimanere ben custodite ben protette, finiscono in maniera anonima nelle mani di alcuni giornalisti che notando l\u2019assenza di qualsiasi firma in calce ai verbali, si insospettiscono sentono puzza di bruciato e con esperienza e saggezza decidono di non pubblicare il contenuto degli atti.\n\nIl comportamento di Davigo che da ottobre non siede pi\u00f9 al Csm per via del pensionamento, dopo aver tentato di rimanere al suo posto e proponendo ricorso ai Tribunali contro l\u2019esclusione \u00e8 una delle \u201combre oscure\u201d di questa triste ed inquietante vicenda. Come mai Davigo non disse a Storari di depositare un regolare esposto al Csm, come invece aveva fatto un anno prima il pm di Roma Stefano Fava, entrato in contrasto con il procuratore Giuseppe Pignatone e l\u2019aggiunto Paolo Ielo proprio su questioni inerenti le indagini su Amara?\n\nDavigo si difende negando violazioni di segreti rivendicando la correttezza delle proprie azioni si giustifica utilizzando un altro argomento: \u201cDovevo mandare quel materiale alla Prima commissione del Csm, dove credo sedesse un membro che era citato nelle carte?\u201d Il riferimento \u00e8 a Sebastiano Ardita, l\u2019altro consigliere di Autonomia e Indipendenza, con cui si erano lacerati i rapporti. Ma Davigo guarda caso non dice una sola parola sul coinvolgimento ed operato della sua assistente indagata in relazione alle telefonate anonime e successive \u201cspedizion\u00ec\u201d dei documenti arrivato ai giornalisti dei quotidiani La Repubblica e de Il Fatto, Liana Milella ed Antonio Massari.. Strano, vero ?\n\nI documenti arrivati via posta ai giornalisti . Ad aver mandato i plichi ad alcuni giornalisti \u00e8 stata Marcella Contrafatto, funzionaria del Csm e assistente di Davigo, fino a quando, prima del pensionamento, \u00e8 rimasto consigliere, la quale \u00e8 attualmente indagata. Attualmente lavora nell\u2019ufficio del consigliere \u201claico\u201d del Csm Fulvio Gigliotti in quota M5. Il Consiglio Superiore della Magistratura l\u2019ha sospesa dopo aver appreso dalla stampa dell\u2019inchiesta. La funzionaria, che anche lei sarebbe prossima alla pensione era gi\u00e0 assente dal lavoro da qualche tempo , e consigliata da suo marito Fabio Gallo, magistrato del lavoro del Tribunale di Roma ora in pensione, la quale si \u00e8 avvalsa della facolt\u00e0 di non rispondere davanti ai pm. Ha fatto tutto di sua iniziativa? Difficile crederlo. Una traccia potrebbe arrivare dall\u2019antica frequentazione (\u201cfino alla primavera, estate 2017\u201c, dice lei) tra la segretaria Contrafatto e Fabrizio Centofanti, il faccendiere-lobbista amico dell\u2019avvocato Amara, attualmente imputato di corruzione a Perugia insieme con l\u2019ex magistrato Luca Palamara. Ma con una nota del suo legale in merito ai rapporti con Centofanti ha chiarito: \u201cInterrotti dal 2017\u201c.\n\nLa funzionaria del Csm \u00e8 stata perquisita dalla Guardia di Finanza, dopo essere stata individuata, attraverso i controlli sui tabulati dei giornalisti, come mittente delle telefonate che annunciavano a Liana Milella (La Repubblica) ed a Antonio Massari (Il Fatto Quotidiano) l\u2019invio dei plichi anonimi. Davanti a Paolo Ielo procuratore aggiunto della Procura di Roma, la Contrafatto si \u00e8 avvalsa della facolt\u00e0 di non rispondere. Il suo avvocato Alessia Angelini ha presentato ricorso al Tribunale del Riesame di Roma contro il sequestro del materiale informatico e dei documenti, anche di altre indagini, che le \u00e8 stato fatto nel corso della perquisizione delle Fiamme Gialle.\n\nC\u2019\u00e8 una lettera che accompagna i verbali racconta in suo articolo su La Repubblica la collega Liana Milella. \u201cPoco meno di una pagina. Il contenuto \u00e8 simile a quello della telefonata. Mi si dice che leggendo \u201cscoprir\u00f2 un nuovo mondo che ci tengono a mantenere segreto, anche ad ALTI e ALTISSIMI LIVELLI\u201d. Il maiuscolo non \u00e8 casuale. \u201cCANE NON MORDE CANE (come dice Palamara) CHE FORSE, E ANZI TOLGO FORSE, HA RAGIONE\u201d. Chi invia le carte lamenta che siano state tenute \u201cin un cassetto chiuso a chiave gi\u00e0 da pi\u00f9 di un anno\u201d. Si cita il procuratore di Milano Greco. E anche il Pg della Cassazione Salvi che sarebbe \u201ca conoscenza\u201d. Segue la promessa di altri verbali e una sorta di sfida: \u201cImmagino che non potr\u00e0 pubblicare questa roba scottante\u201d.\n\nLo chiariranno le procure che stanno indagando, ma certamente questo nuovo scandalo calato sul Palazzo dei Marescialli, ha contorni ben poco definiti e si abbatte sulla credibilit\u00e0 del Consiglio Superiore della Magistratura, che adesso viene chiamato a ricostruire gli eventuali profili disciplinari di questa storia sperando capire e portare alla luce cosa sia realmente accaduto.\n\nA met\u00e0 pomeriggio il vicepresidente del Csm, David Ermini, \u00e8 intervenuto a tutela dell\u2019organo di autogoverno delle toghe, dichiarando con una nota alle agenzie di stampa che il Consiglio superiore della magistratura \u201c\u00e8 del tutto estraneo\u201d alle vicende riferite oggi da diversi quotidiani puntualizzando che il Csm, \u201cnon solo \u00e8 del tutto estraneo a manovre opache e destabilizzanti, ma \u00e8 semmai obiettivo di un\u2019opera di delegittimazione e condizionamento tesa ad alimentare, in un momento particolarmente grave per il Paese, la sfiducia dei cittadini verso la magistratura. Auspico la pi\u00f9 ferma e risoluta attivit\u00e0 d\u2019indagine da parte dell\u2019autorit\u00e0 giudiziaria \u2013 dice Ermini \u2013 al fine di accertare chi tenga le fila di tutta questa operazione\u201d.\n\nAnche il procuratore generale della Corte di Cassazione, Giovanni Salvi ha preso posizione: \u201cIn relazione a notizie di stampa circa la diffusione dei verbali di un\u2019indagine della Procura di Milano, comunico quanto segue. Nella tarda primavera dell\u2019anno passato, il Cons. Piercamillo Davigo mi disse che vi erano contrasti nella Procura di Milano circa un fascicolo molto delicato, che riguardava anche altre procure e che \u2013 a dire di un sostituto \u2013 rimaneva fermo; nessun riferimento fu fatto a copie di atti. Informai immediatamente il Procuratore della Repubblica di Milano. In un colloquio avvenuto nei giorni successivi nel mio ufficio, il 16 giugno, il dr. Greco mi inform\u00f2 per grandi linee della situazione e delle iniziative assunte. Si convenne sulla opportunit\u00e0 di coordinamento con le Procure di Roma e Perugia. Il coordinamento fu avviato immediatamente e risult\u00f2 proficuo\u201d.\n\n\u201cN\u00e9 io n\u00e9 il mio ufficio abbiamo mai avuto conoscenza \u2013 continua il pg Salvi \u2013 della disponibilit\u00e0 da parte del Cons. Davigo o di altri di copie di verbali di interrogatorio resi da Piero Amara alla Procura di Milano. Di ci\u00f2 ho appreso solo a seguito delle indagini delle Procure interessate e della conseguente perquisizione nell\u2019ufficio di una funzionaria amministrativa. Si tratta di per s\u00e9 di una grave violazione dei doveri del magistrato, ancor pi\u00f9 grave se la diffusione anonima dei verbali fosse da ascriversi alla medesima provenienza. Non appena pervenuti gli atti necessari da parte delle Procure competenti, la Procura generale valuter\u00e0 le iniziative disciplinari conseguenti alla violazione del segreto, per la parte di sua spettanza\u201c."}