{"id": "83357b52-7b02-4cf2-8d9d-888dcc85ac0f", "meta_dataset": "", "meta_language": "Italian", "meta_label": "Group 1", "meta_title": "IL TAR LAZIO ORDINA AL MINISTERO DELLA SALUTE DI RENDERE PUBBLICI I VERBALI DELLA TASK FORCE SUL COVID", "url": "https://www.ilcorrieredelgiorno.it/il-tar-lazio-ordina-al-ministero-della-salute-di-rendere-pubblici-i-verbali-della-task-force-sul-covid/", "text": "Il ministero della Salute ha provato a difendersi in tutti i modi possibili ed immaginabili. I burocrati ministeriali hanno provato a fare gli da azzeccagarbugli cercando ogni cavillo. Ma secondo i giudici il diritto di accesso di ogni cittadino \u201cprescinde dalla natura dei documenti richiesti\u201d e deve essere garantito soprattutto oggi che ci troviamo \u201cin una situazione di cos\u00ec grave preoccupazione per la salute pubblica e individuale\u201d.\n\nIl Tar del Lazio ha accolto con una sentenza il ricorso presentato dal deputato Galeazzo Bignami di Fratelli d\u2019Italia (FdI) al quale era stato negato l\u2019accesso agli atti di tutti i documenti inerenti le riunioni della Task force ministeriale istituita a gennaio 2020, che adesso il ministero della Salute dovr\u00e0 pubblicare . Giorgia Meloni presidente di Fratelli d\u2019Italia, a sua volta ha cos\u00ec commentato su Facebook: \u201cDopo la prima condanna inflitta al ministero della Salute dal Tar del Lazio sul piano segreto, arriva oggi la seconda vittoria di Fratelli d\u2019Italia contro Roberto Speranza: il Tribunale amministrativo laziale ha infatti emesso la sua sentenza costringendo il dicastero a fornire i verbali della task force anti coronavirus. Fino ad oggi tenuti segreti\u201c.\n\n\u201cPer la seconda volta i giudici condannano Speranza e danno ragione a Fdi nella battaglia per la trasparenza condotta nell\u2019interesse di tutti gli italiani. I verbali della task force del ministro della Salute, sinora secretati, devono essere consegnati al deputato di Fratelli d\u2019Italia Galeazzo Bignami entro 30 giorni\u201c, come deciso dal Tar del Lazio \u201cche ha accolto il suo ricorso contro il ministro della Salute che si era rifiutato di consegnarglieli\u201d, commenta la decisione Francesco Lollobrigida capogruppo di Fratelli d\u2019Italia alla Camera, . \u201cSi tratta di documenti fondamentali, che, come affermato dallo stesso ministero, hanno condotto alla dichiarazione dello Stato di emergenza del 31 gennaio 2020 determinando tutte le scelte operate dal governo nella gestione della pandemia\u201d.\n\nPer chi non ha seguito sin dall\u2019inizio la vicenda \u00e8 bene fare un riassunto. Era il 22 gennaio del 2020, quando Speranza prima dell\u2019inizio dell\u2019epidemia, annunci\u00f2 la creazione di una task force da lui presieduta e formata dai \u201cmigliori cervelli di cui dispone il Paese\u201c. La Task Force si riuniva tutti i giorni ogni mattina alle nove per diverse settimane. Era in queste riunioni che prendevano vita le strategie per il contenimento del virus arrivato dalla Cina. e che nasce la decisione di chiedere lo stato di emergenza. E\u2019 sempre in quella sede che viene ascoltato il 27 gennaio scorso Ranieri Guerra, ex direttore aggiunto dell\u2019Organizzazione Mondiale della Sanit\u00e0 successivamente coinvolto nello scandalo del \u201cdossier\u201d di Zambon, .\n\nCome appurato dalle carte dell\u2019inchiesta della Procura di Bergamo \u00e8 in quelle riunioni che viene decide, , cosa fare (e cosa non fare) del piano pandemico anti-influenzale. Giuseppe Ippolito, direttore dello Spallanzani di Roma, il 29 gennaio suggerisce di far riferimento a quel documento aggiornandolo alle linee guida dell\u2019Oms. \u201c\u00c8 stato fatto?\u201c, si chiedono in molti. Forse basterebbe leggere i verbali delle riunioni per capirlo. Ma \u00e8 proprio qui che sorgono i problemi.\n\n\nIl deputato Galeazzo Bignami il 22 dicembre del 2020 presenta un\u2019istanza di accesso civico per ottenere i \u201cdocumenti nella disponibilit\u00e0 del Ministero della Salute e a qualsiasi titolo da essi redatti e detenuti inerenti lo svolgimento delle riunioni della task force\u201d spinto dal fatto che il Ministero retto da Roberto Speranza ha opposto diniego asserendo al fatto che \u201cgli incontri dei migliori cervelli si erano svolti in maniera informale\u201d cio\u00e8 senza procedimenti o verbali veri e propri. Della serie: addio trasparenza ! Ed \u00e8 per questo motivo che l\u2019onorevole Galeazzo Bignami, assistito dall\u2019avvocato amministrativo Silvia Marzot, decide di rivolgersi ai giudici come era gi\u00e0 successo nel precedente caso del piano segreto, vincendo per la seconda volta.\n\nIl ministero della Salute a provato a difendersi in tutti i modi possibili ed immaginabili. Addirittura secondo l\u2019Avvocatura dello Stato \u201cnon esistono i verbali e/o documenti inerenti le riunioni della task force\u201d ma \u201csolo resoconti informali, con allegato l\u2019elenco dei presenti acquisito nel corso della riunione\u201d. Dal punto di vista sostanziale in realt\u00e0 non cambia nulla, trattandosi in ogni caso sempre di fogli scritti. I burocrati ministeriali hanno provato a fare gli da azzeccagarbugli cercando ogni cavillo : la task force non avrebbe posto in essere \u201catti, documenti o provvedimenti\u201d trattandosi di un tavolo non ufficiale, ma solo \u201cresoconti redatti da un funzionario, di volta in volta presente alla specifica riunione, che annota sinteticamente i diversi interventi, ma non trascrive testualmente gli interventi stessi\u201d. In parole pi\u00f9 chiare, trattandosi di atti non formali il parlamentare FdI non avrebbe diritto a richiederli.\n\nI giudici della Sezione Terza Quater del Tar Lazio per\u00f2 non hanno condiviso i teoremi del Ministero di Speranza \u201cLa circostanza che la task force si sia limitata a fornire al ministro \u2018aggiornamenti e considerazioni al fine delle determinazioni da assumere, non ponendo in essere atti/documenti/provvedimenti\u2013 si legge nella sentenza \u2013 \u00e8 del tutto irrilevante\u201d, perch\u00e9 \u201cper \u2018documento amministrativo\u2019 si intende \u2018ogni rappresentazione grafica, fotocinematografica, elettromagnetica o di qualunque altra specie del contenuto di atti, anche interni o non, relativi ad uno specifico procedimento (\u2026) indipendentemente dalla natura pubblicistica o privatistica della loro disciplina sostanziale\u2019\u201d. Quindi poco rileva se il tavolo era informale e se gli atti non sono stati protocollati: il diritto di accesso di ogni cittadino \u201cprescinde dalla natura dei documenti richiesti\u201d e deve essere garantito soprattutto oggi che ci troviamo \u201cin una situazione di cos\u00ec grave preoccupazione per la salute pubblica e individuale\u201d."}