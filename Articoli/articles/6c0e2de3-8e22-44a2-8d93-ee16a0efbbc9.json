{"id": "6c0e2de3-8e22-44a2-8d93-ee16a0efbbc9", "meta_dataset": "", "meta_language": "Italian", "meta_label": "Group 2", "meta_title": "Zangrillo senza freni: \u201cMascherine all\u2019aperto? Gregge di beoti!\u201d", "url": "https://www.ilprimatonazionale.it/cronaca/zangrillo-senza-freni-gregge-195760/", "text": "Un Alberto Zangrillo in grande spolvero, ospite a L\u2019Aria che tira, non ha parole tenere per i colleghi virologi-star ma nemmeno per chi ha portato la politica \u201cnel virus\u201d come Lilli Gruber.\n\nZangrillo: \u201cMascherina all\u2019aperto \u00e8 da beoti\u201d\n\nZangrillo, primario dell\u2019Unit\u00e0 Operativa di Anestesia e Rianimazione Generale e Cardio-Toraco-Vascolare dell\u2019Ospedale San Raffaele di Milano, is lancia in una sparata molto dura sulla pandemia: \u201cSe \u00e8 sola sul lungo Tevere io dico: ma guarda quella poveretta che indossa la mascherina! Se \u00e8 sola alle 6 o alle 7 del mattino perch\u00e9 dovrebbe mettere la mascherina? Perch\u00e9 l\u2019ha sentito dire in televisione? No, quando entra in banca, quando entra a lavoro o in farmacia mette la mascherina, come faccio io. Altrimenti no, \u00e8 la differenza tra essere un popolo di stupidi di beoti e un popolo di persone responsabili. Probabilmente noi facciamo pi\u00f9 presa se pensiamo di controllare un gregge di beoti, invece io mi aspetto molto di pi\u00f9 dai miei concittadini.\n\n\u201cBisogna imparare a convivere col virus\u201d\n\nInsomma, basta isterie sul virus, Zangrillo ha le idee chiare: \u201cBisogna imparare a convivere con il virus, lo dicevo ad aprile dell\u2019anno scorso. Noi non sappiamo se i vaccini ci copriranno da tutte le varianti che usciranno quindi noi dobbiamo affidarci con tutte le forze a tutte le osservazioni del caso e cura preventiva e immediata. Arriveranno le varianti, che facciamo quindi ci chiudiamo nel fortino? Questo significa aumentare le terapie intensive negli ospedali e aspettare che i malati poi diventino morti. Ci dobbiamo affidare alle intelligence e all\u2019esperienza che abbiamo.\u201d\n\nLa bordata contro i virologi vip\n\nPoi lancia un\u2019invettiva contro i virologi-star: \u201cDobbiamo lasciare poco spazio ai frati indovini che a coloro che dicono una cosa e cercano di spararla prima degli altri con la speranza che poi si riveli quella giusta, in barba a quella che rappresenta la positivit\u00e0 per i nostri pazienti per i nostri giovani per la comunit\u00e0. Coloro che hanno trovato spazio nelle vostre trasmissioni del vostro presidente Cairo, sono persone che hanno speso molto del loro tempo mettendosi frettolosamente il camice perch\u00e9 si andava in onda e bisognava far vedere che si parlava dell\u2019ospedale. C\u2019\u00e8 differenza tra chi il camice lo mette frettolosamente e chi lo indossa dalla mattina alla sera\u201d.\n\nCe l\u2019ha con Galli?\n\n\u201cMi sembra che lei ce l\u2019abbia con Galli\u201d replica la Merlino. Ma Zangrillo non conferma: \u201cNo io non ce l\u2019ho con nessuno\u2026\u201d. Poi, la stoccata a Lilli Gruber: \u201cLa politica \u00e8 entrata nella gestione del virus in questi ultimi mesi? \u00c8 colpa vostra. Non accadr\u00e0 mai ma se io dovessi andare dalla dottoressa Gruber avrei il plotone d\u2019esecuzione davanti. Invece, forse vengo da lei perch\u00e9 considero che \u00e8 leggermente pi\u00f9 buona, meno animosa nei miei confronti, io non sono n\u00e9 di destra n\u00e9 di sinistra\u201d. Ora \u00e8 chiaro perch\u00e9 preferiscono invitare Galli e non lui \u2026"}