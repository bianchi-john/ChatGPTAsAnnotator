{"id": "1e690180-162a-429f-a771-57c221a65b84", "meta_dataset": "", "meta_language": "Italian", "meta_label": "Group 2", "meta_title": "Trentennale della tragica scomparsa del vice brigadiere vittima del dovere Antonio Amore", "url": "https://quotidianomolise.com/trentennale-della-tragica-scomparsa-del-vice-brigadiere-vittima-del-dovere-antonio-amore/", "text": "Si \u00e8 svolta oggi, a Larino, la cerimonia di commemorazione del trentennale della tragica scomparsa, del vice brigadiere Antonio Amore, vittima del dovere, originario della cittadina frentana, avvenuta, il 31 maggio 1991, in Calabria, sul tratto stradale Palmi-Taurianova, durante un inseguimento ad alta velocit\u00e0 di un veicolo non identificato che non si era fermato all\u2019alt dei baschi verdi.\n\nUna santa messa di suffragio presso la cattedrale di Larino, una visita presso il cimitero cittadino con deposizione di una corona ed un incontro con i familiari del finanziere.\n\nPartecipanti, nel rispetto anche delle limitazioni covid-19, tra gli altri, il sindaco di Larino \u2013 prof. Giuseppe Puchetti, i familiari del vice brigadiere, il comandante regionale Molise della guardia di finanza \u2013 generale di brigata Salvatore Refolo, il comandante provinciale di Campobasso delle fiamme gialle \u2013 colonnello Antonello Cefalo, che nell\u2019occasione ha personalmente consegnato, ai familiari, anche una commovente lettera del comandante generale della guardia di finanza, il cappellano militare ed una rappresentanza di finanzieri, sia della tenenza di Larino, la cui caserma \u00e8 intitolata proprio ad Antonio Amore, sia dei reparti del capoluogo.\n\nE\u2019 stato un momento commemorativo \u201cche \u00e8 arrivato al cuore del personale\u201d e \u201cal cuore dei ricordi\u201d. Le nuove generazioni delle fiamme gialle devono conoscere la storia della guardia di finanza ed hanno il doveroso \u201ccompito\u201d di tramandarne la memoria di certi valori: quella di oggi, del trentennale, \u00e8 stata una grandissima occasione.\n\nUna ricorrenza sobria, non ultimo per le ristrettezze covid-19, ma fortemente sentita, per ricordare e mantenere sempre vivi gli ideali che hanno ispirato e accompagnato, antonio amore, durante tutto il suo trascorso lavorativo, a partire dal giorno in cui ha giurato fedelt\u00e0 alla repubblica, una giornata di memoria per essere \u201cuniti nei valori di riferimento\u201d, tutti in quel motto del corpo della guardia di finanza \u201cnec recisa recedit\u201d, di senso di appartenenza, antiche tradizioni, valori ed emozioni.\n\nAntonio Amore \u00e8 un eroe comune, un finanziere, basco verde, impegnato nelle molteplici attivit\u00e0 del corpo, nelle attivit\u00e0 connesse al concorso al mantenimento dell\u2019ordine e della sicurezza pubblica, nella vigilanza di obiettivi sensibili, di contrasto ai traffici illeciti, di controllo economico del territorio, un appartenente allo stato e alle istituzioni, tragicamente e prematuramente scomparso nell\u2019adempimento del dovere.\n\nIl vice brigadiere, vittima del dovere, antonio amore, oggi chiamato, avrebbe risposto, anzi, ha risposto \u201cpresente\u201d, perch\u00e9, per lui, nel ricordo e nel sacrificio, hanno risposto, oggi, \u201cpresente\u201d, i colleghi tutti della guardia di finanza.\n\nSono trascorsi trent\u2019anni dall\u2019evento che ha causato la scomparsa, a soli 27 anni, del sovrintendente, in quel tragico inseguimento ed \u00e8 con sincera commozione che la guardia di finanza si \u00e8 idealmente unita, oggi, nel suo ricordo per onorarne la memoria di fedele servitore dello stato.\n\nIl suo sacrificio, assieme a quello di tanti altri finanzieri caduti nell\u2019adempimento del dovere, costituisce, per tutte le fiamme gialle, una fulgida testimonianza di abnegata dedizione al servizio."}