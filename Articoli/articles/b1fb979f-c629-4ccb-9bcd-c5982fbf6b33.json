{"id": "b1fb979f-c629-4ccb-9bcd-c5982fbf6b33", "meta_dataset": "", "meta_language": "Italian", "meta_label": "Group 1", "meta_title": "Nuovo record in Russia, oltre 23mila contagi e 672 morti. L\u2019appello di Putin: \u201cVaccinatevi\u201d", "url": "https://www.unionesarda.it/news/mondo/nuovo-record-in-russia-oltre-23mila-contagi-e-672-morti-lappello-di-putin-vaccinatevi-jm6n1iju", "text": "Nuovo picco di contagi in Russia. Sono 23.543 i casi di Covid confermati nelle ultime 24 ore, un nuovo massimo dallo scorso 17 gennaio che porta il totale dei contagi da inizio pandemia a 5.538.142.\n\nLo fa sapere il centro di crisi anti-coronavirus, aggiungendo che i morti nell\u2019ultima giornata sono 672, un nuovo record negativo.\n\nIeri Vladimir Putin ha parlato alla nazione nel consueto formata della linea diretta. E oltre alle questioni di politica internazionale, con stoccate a Usa, Gran Bretagna e Ucraina, ieri ha parlato della terza ondata di variante Delta che sta flagellando il Paese.\n\nAccorato il suo appello a vaccinarsi: \u201cNon date retta alle voci, fidatevi degli esperti e abbandonate ogni pregiudizio sui vaccini russi, che sono sicuri e non danno effetti collaterali al contrario dei competitor occidentali come AstraZeneca e Pfizer\".\n\n\"Io quando \u00e8 stato il mio turno ho fatto Sputnik V\", ha rivelato, ma si \u00e8 detto comunque contrario alla vaccinazione obbligatoria."}